# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.333591
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR4h0117_WYG_322-1a>¶
欽定四庫全書¶
　石倉歴代詩選巻三百二十二¶
　　　　　　　　　　　　明　曹學佺　編¶
　明詩初集四十二¶
　　韓守益¶
　　　過長風沙¶
長風沙風髙沙濶天無涯紅雲畫舫揺雙櫓宦遊㡬見¶
蘆花飛蘆花飛映晴雪身世飄零不須説四海皆兄弟¶
<pb:KR4h0117_WYG_322-1b>¶
無端對面分秦越丈夫莫學冷煖情襟懐磊落肝膽明¶
明朝去作朱幡守萬樹巴山隔帝京回首長風沙外程¶
　　　桃源圖¶
閏秦呂政吞六國虎視咸陽威赫赫百尺𤓰坑書燄紅¶
黔首欲愚愚不得長城之役驪山徒逋逃首䑕何地無¶
携家竟入武陵去一區山水如蓬壺就中寒暑無正朔¶
剰種桃花記開落炎風吹散鮑魚腥馬後之牛相繼作¶
家人父子何優㳺男耕女織無離憂空聞太古葛天民¶
<pb:KR4h0117_WYG_322-2a>¶
只隔潺湲一水流漁郎忽作花間夢一日千年綵霞洞¶
清樽美酒醉復醒扶老携童走相送扶桑光射明朝陽¶
瑶草露重涵幽香起來恍惚夢始覺歸舟一棹春溪長¶
時驚俗駭追踪跡翠老紅飄煙羃羃仙耶凡耶總莫知¶
萬古髙山倚空碧¶
　　　過九江¶
夷險休渝節勤勞莫問家暮船維柳樹春水汎桃花廬¶
阜依霄漢江洲對渚沙多情白司馬文藻詠琵琶¶
<pb:KR4h0117_WYG_322-2b>¶
　　　泊江渚¶
艤棹蘆花渚江天夜向中月明銀色界波靜水晶宮進¶
止誠關分升沈逈不同豈能終黙黙長嘯問穹窿¶
　　　過采石有懐李白及過彭蠡有懐陶令¶
制作隆中古寥寥大雅音文章關有道天地豈無心白¶
也才何逸時哉陸易沉蛾眉亭外月還照大江潯¶
　　　其二¶
擾擾元熙事相將晉鼎移豫州歸宋日陶令棄官時嘉¶
<pb:KR4h0117_WYG_322-3a>¶
遯非干譽髙風不易追如何弔形迹長使後人疑¶
　　　懐逺縣¶
治平今有日因得逺人懐一水牂牁逺千山翡翠開竹¶
祠依澗壑縣郭半雲霾我正詢民瘼苖頑莫浪猜¶
　　　發桐江驛¶
早發梧江驛新晴宿雨収暖風寒食後啼鳥緑隂稠到¶
處停蘭棹逢人問象州隄防多䑕盗終夜整戈矛¶
　　　謁羅池廟¶
<pb:KR4h0117_WYG_322-3b>¶
嘗聞柳州栁今到柳州城謁廟雙旌去看碑百感生逺¶
人嚴祀典遺像著髙名庭樹參天緑神來瘴癘清¶
　　　遷江縣¶
駐馬遷江郭懸旌映落霞山危開八寨縣小只三家望¶
望依前戍嗚嗚起暮笳晚凉生廨宇中夜夢京華¶
　　　告歸養¶
嶺海迎秋瘴霧披京畿清曉露華晞青宮恩重令終養¶
白髮心勞夢逺歸椰葉雨晴鸚鵡語木綿風暖鷓鴣飛¶
<pb:KR4h0117_WYG_322-4a>¶
眼中無限鄉闗意含笑花前看錦衣¶
　　　黄牛廟¶
丹扁𤣥書掲峻扄千章喬木雨餘青雲崖物像偏驚目¶
雪嶺春湍走建瓴常祀永頒昭代典扁舟多賴濟川靈¶
長懐馬耳徴竒夢我有深衷託薦馨¶
　　　宜都一覽樓¶
層樓飛構壯宜都雲影天光入畵圖千里鶯花連隴蜀¶
一江風浪接荆吳煙霏山色時濃淡雨雜灘聲自有無¶
<pb:KR4h0117_WYG_322-4b>¶
㡬度憑欄倍惆悵白雲飛出寸心孤¶
　　　紀夢¶
連旬風雨夢林泉茒舍斜連竹樹邊曉起分明向人説¶
幾時江上買歸船¶
　　　張商英祠¶
依阿新法疏髙銓監税荆南倐左遷為信生生出因果¶
東臯猶有施僧田¶
　　　玉泉寺¶
<pb:KR4h0117_WYG_322-5a>¶
青壁丹崖照錦霞名山深處佛為家髙峯想與銀河近¶
好上秋風八月槎¶
　　　吕䝉城¶
英雄分據國為三呉蜀風雲入笑談多病阿䝉終一㨗¶
古城依舊向江南¶
　附姚廣孝(法名道衍相州/人有逃虚集)¶
　按姚少師或以為呉郡人余觀王弇州筆記云少師¶
　棲逸禪宗中嬰世網既參佐命卒叛初服互逃儒釋¶
<pb:KR4h0117_WYG_322-5b>¶
　之間安獲進退之所其詩如入忉利天雖自快樂未¶
　就解脫魔障既深終當墮落弇州此論因其力賛文¶
　皇靖難之師而致貶也然少師實不葷酒婚娶似亦¶
　堅守其師教矣詩則惡可廢諸¶
　　　石經山(并序/)¶
　　石經山在燕之范陽郡峯巒秀拔若天竺山故¶
　　稱曰小西天隋大業間有法師静琬者處是山¶
　　愳聖教有難不能流通于是發願募縁敦工鑿¶
<pb:KR4h0117_WYG_322-6a>¶
　　石為板刋造一大蔵經儲積於山以備其後法師¶
　　首刋至唐貞觀初僅成大湼槃一部而法師乃卒¶
　　其後子孫繩繩化億萬人乞錢粟刋造餘部歴遼¶
　　與金然後完此一大蔵貯于巖洞者七地穴者二¶
　　洞以石門閉之穴以浮屠鎮之自隋唐遼金及元¶
　　碑碣森列照映巖野然而累經干戈無秋毫之犯¶
　　洪武二十一年嵗在戊辰春正月廿一日余奉㫖¶
　　往觀念法師之願力宏大堅固是山之泉石靈異¶
<pb:KR4h0117_WYG_322-6b>¶
　　清秀故賦是詩鐫於華嚴堂之壁雖未足彰法¶
　　師之幽光庶以紀兹行之嵗月而託其不朽也¶
　　詩曰¶
峨峨石經山蓮峰吐金碧秀氣鍾芯題勝槩擬西域竺¶
墳五千巻華言百師譯琬公懼變滅鐵筆寫蒼石片片¶
青瑤光字字太古色初非一代就用藉萬人力流傳鄙¶
簡編堅固陋板刻深由地穴蔵髙從巖洞積初疑神鬼¶
工迺著造化迹延洪勝汲塜防虞猶孔壁不畏野火燒¶
<pb:KR4h0117_WYG_322-7a>¶
詎愁蘚苔蝕兹山既無盡是法寧有極如何大業間得¶
此至人出幽明獲爾利乾坤配其徳大哉𢎞法心吾徒¶
可為則¶
　　　自阜平縣過大𣲖山二百里抵五臺游覽成詠¶
阜平從西來大山與連谷層岡歴千重一磵過百曲劔¶
鋩露逺峰練色紓寒瀑虎迹屢驚人鳥道長仄足霞光¶
閃危嶠雲氣沍崇麓亂蟬咽隂吹幽禽響佳木斷徑鳴¶
孤猱平坡走羣鹿萬蘤雜紅紫衆葉紛青緑木皮野客¶
<pb:KR4h0117_WYG_322-7b>¶
衣石广山氓屋遐方日尋勝空林暮投宿漫遊知自許¶
縱覽厭所欲㑹當登五臺清凉我心目¶
　　　送友人之松江得曙字¶
潮來沙磧平月落海門曙汀蒲轉風葉堤栁揺煙絮江¶
頭春可憐天涯人獨去有歌送君行無酒留君住雪浪¶
没沙鷗雲帆出江樹回首讀書聲青山不知處¶
　　　送靈隠欽老¶
昔從冷泉遊今見冷泉主迢遰來石城袈裟帶松雨去¶
<pb:KR4h0117_WYG_322-8a>¶
住自無意何暇計出處官舍晚相看竹邊不知暑尚論¶
古人心還舉尊宿語歘爾返故廬惆悵獨延佇¶
　　　蠡口夜歸¶
日没渡口昏水風着人熱漁燈帶螢火微光互明滅舟¶
人報水程路逺行欲歇故山不分明目盡心力絶遥想¶
山中人待人仍待月¶
　　　題怡上人松風閣圖¶
萬松蒼蒼蟠峻嶺久向耶溪誇絶境道人層構萬松間¶
<pb:KR4h0117_WYG_322-8b>¶
宴坐長年樂深靜靈飈歘來巖谷口髯君忽作蛟鼉吼¶
喧豗直遣嶺猿驚振迅或令山鬼走須臾瑟瑟復蕭蕭¶
初如笙竽再如韶裂石聲欺匡阜瀑奔雷勢壓錢塘潮¶
清竒自適煙霞侶冷落豈宜箏笛耳長夜寥寥四壁空¶
贏得此心如止水黄鶴山中浄名老援筆圗成過荆浩¶
金華太史製雄文秋色南山兩相好¶
　　　且停寺(并引/)¶
　　寺在内丘縣西山中晉佛圖澄之所建也奇峯喬¶
<pb:KR4h0117_WYG_322-9a>¶
　　林清泉修竹境致幽絶非他山可並昔虢太子于¶
　　寺駐馬曰且停寺有碑在焉¶
老年落魄猶非昔破㡌遮頭誰識得不問水郭與山村¶
杖藜到處尋陳迹西丘地勢一何壯建國當年誇石勒¶
竺師賴有佛圖澄問道從容降詞色至今禪刹遺磵阿¶
松扉晝掩縈煙蘿水流涓涓水樂奏山木黯黯山禽歌¶
樵人牧竪不敢到竹逕雲斷惟僧過有碑千年字漫滅¶
忍使老眼空摩挲神僧去久山無主誰聽塔上風鈴語¶
<pb:KR4h0117_WYG_322-9b>¶
古往今來一笑間不用悲歌淚如雨¶
　　　天界寺¶
香刹依天極彤雲擁地維龍蟠新賜額龜負舊刋碑金¶
鐸鳴風殿珠幢影月墀遥瞻晨祝罷處處藹春熙¶
　　　送友人之武林¶
我住城西寺君歸湖上山馬聲知驛路樹色認鄉關逺¶
戍霜鴻慘荒汀雪鷺閒自憐堤畔柳愁緒不禁攀¶
　　　過磵東贈馬生¶
<pb:KR4h0117_WYG_322-10a>¶
素抱厭塵緣林居自澹然鳥啼青磵曲樵唱暮鐘邊香¶
几流松雨書帷閟竹煙常時賔客至隨意煮山泉¶
　　　訪道權上人宿城南¶
逺尋應不惮况爾祗同城一榻留人處孤燈照雨明藁¶
添新覓句琴變舊彈聲此夕諧歡笑元非徇俗情¶
　　　題張山人適樂圃林館¶
開牖依林樾迢迢去市遥翠低承雨竹綠碎受風蕉夕¶
嶺還侵戸春流欲斷橋主人緣愛客時為出山瓢¶
<pb:KR4h0117_WYG_322-10b>¶
　　　和徐一䕫逰龍山雜賦二首¶
翛翛一禪宫樓臺隠金碧松關掩唄音花龕鎖雲迹羣¶
僧禮祖餘香燈自長夕¶
出崦不逢山長江波淼淼落日下遥汀寒雲翳沙鳥延¶
佇目難窮孤帆來樹杪¶
　　　師林精舍遇盈師夜坐¶
空林長掩關閒雲去無迹偶來值禪侶清談忘永夕坐¶
久磬聲沉松堂一燈寂¶
<pb:KR4h0117_WYG_322-11a>¶
　　　題觀音巖¶
髙閣臨虚如履地長江萬里來無際世人可到不可留¶
只許禪僧仝結制亂帆來往逐雲飛隔岸淮山擁翠㣲¶
大士巖前常宴坐孤燈夜照客船歸¶
　　　秋日登海虞致道觀¶
琳館無塵真福地門前萬竹自青青丹成井底飛雙鴿¶
檜老壇邊布七星鶴舞出林朝每見龍吟歸壑夜還聼¶
我來祗為逃秋暑非是尋仙問道經¶
<pb:KR4h0117_WYG_322-11b>¶
　　　秋蝶¶
粉態凋殘抱恨長此心應是怯凄凉如何不管身憔悴¶
猶戀黄花雨後香¶
　　　題聰上人山居圖¶
結樓曾向萬峯間放鶴歸來錫已閒夕景無多樵唱斷¶
疎鐘寒溜繞空山¶
　　附郭登詩(字元登武定侯英諸孫/也後積功封定襄伯)¶
　　　謁洞庭君廟¶
<pb:KR4h0117_WYG_322-12a>¶
停舟一拜洞庭君古廟荒凉對夕曛鳥跡下庭書作字¶
蝸涎侵壁篆成文江通巴峽風濤壯山過寧陵楚蜀分¶
簫鼓不來鴉陣散滿階黄葉自紛紛¶
　　　澧州道中遇雨¶
苦隂三月黯晴暉道逺心忙思欲飛山鳥莫啼泥滑滑¶
瘴煙纔起雨霏霏夜長古驛聞雞早日落荒林見客稀¶
困倚肩輿厭沾濕幸無塵土上征衣¶
　　　岳侍講自謫所取回京¶
<pb:KR4h0117_WYG_322-12b>¶
早登黄閣贊經綸欲報君恩敢愛身青海四年羈旅客¶
白頭雙淚倚門親鳴璫又喜趨仙仗補衮還思用舊臣¶
謾道歸來心便了天涯多少未歸人¶
　　　哀征人¶
天連離水鳴嗚咽戰馬無聲寳刀折寃鬼慘酸啼夜月¶
青燐熒熒明又滅照見征夫戰時血¶
　　　客中春晚¶
逺塞書難寄空庭花自開舊巢雙燕子今嵗又歸來¶
<pb:KR4h0117_WYG_322-13a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_322-13b>¶
　¶
　¶
　¶
　¶
　¶
　¶
　¶
　石倉歴代詩選卷三百二十二¶
