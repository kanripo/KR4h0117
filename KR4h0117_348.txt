# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.136357
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百四十八
<pb:KR4h0117_WYG_348-1a>¶
欽定四庫全書¶
　石倉歴代詩選巻三百四十八¶
　　　　　　　　　　　　明　曹學佺　編¶
　明詩初集六十八¶
　　呉溥(字徳潤/崇仁人)¶
　　　别石彦誠同年¶
别子之官去欣然一笑辭韶華新嵗久心事故人知酒¶
勸臨行日花迎到任時琴堂春晝静民吏恨來遲¶
<pb:KR4h0117_WYG_348-1b>¶
　　　騶虞¶
曠代空聞義獸名盛時方覩貢神京千年瑞應從天降¶
五色文章炫日明香霧晝眠靈囿暖落華春踏玉堦晴¶
西周仁厚今猶昔願把周詩日載賡¶
　　　題敏求齋¶
人生天地間嵗月能幾何厥躬匪自勵奄忽成蹉跎三¶
墳自古雅力學尊丘軻齋居務時敏夙昔心靡他泉流¶
雝涓涓萬折輸江河山基一簣初終見髙嵯峨昭然明¶
<pb:KR4h0117_WYG_348-2a>¶
鑑内萬象同森羅求之諒非難所貴工磋磨睠昔敏求¶
志結屋南山阿讀書期有成誓不隨頽波及今向華髪¶
已負初心多寄言謝王生我詩須咏歌¶
　　　送人還廬陵¶
來時梅始華歸時梅已黄送别臨江頭别懐江水長君¶
家廬陵西我家臨汝湄平居相借問為寄長相思¶
　　　題金華宗原常雙溪洗藥圖¶
洗藥臨溪頭水流溪尾香居人飲溪水百年躋夀康石¶
<pb:KR4h0117_WYG_348-2b>¶
路曲盤蛇山花如錦黄日暮携藥歸香風滿衣裳¶
　　　送人還江右¶
凍雪春始晴楊條未堪折把酒送君行匆匆與君别君¶
别幾時來來時開我懐青雲共談笑髙步黄金臺¶
　　　戲筆奉寄歐陽今¶
昨日到監前如何不相過我病君復老眼中能幾箇有¶
酒須共飲有詩亦同和懸榻待重來寜辭夜深坐¶
　　　題嚴吏部聽竹軒¶
<pb:KR4h0117_WYG_348-3a>¶
峨峨搆層軒籊籊種修竹晴色入簾幽凉隂覆簷綠羡¶
彼軒中人翛逺絶塵俗公堂退食餘時聞戞蒼玉鏘然¶
鳴復止琴瑟斷還續清如秦女簫怨若湘妃曲又疑海¶
濤翻天外濺飛瀑錚錚響金銕軋軋動車轂須臾忽大¶
作雷雨震山谷深林獸奔駭髙樹鳥驚宿凭軒嘆息久¶
月色皎如燭萬物固如斯動極静乃復秋髙夜沉沉清¶
賞時自足¶
　　　寄樂分真素二友¶
<pb:KR4h0117_WYG_348-3b>¶
故人久不見新夏候巳臨林雨留宿潤庭槐匝繁隂昨¶
夜夢故鄉歡然盍朋簮青燈共酧酢耿耿論夙心覺來¶
逺相憶愁嘆日以深何由命吾駕千里遥相尋¶
　　　賦甘羅城贈王紀善可貞¶
甘羅年少天下稀當年籌算孰能違燕丹既歸趙城入¶
諸侯日瘠嬴秦肥秦皇勲業連四海東望淮隂小如帶¶
當年曽此築髙城留得千秋舊名在竹籬茅屋三兩家¶
垂楊夾道鳴雛鴉人間嵗月驚幾换昔時城郭今桑麻¶
<pb:KR4h0117_WYG_348-4a>¶
雙旌揺揺指東魯此日登臨重懐古丈夫須作逺大期¶
出處肯與常兒伍臨淮五月新雨凉薫風滿路紅蕖香¶
笑談指㸃王國近浩歌一曲凌蒼蒼¶
　　　捕魚圖歌¶
官河雨後春水渾夾河兩岸皆漁村捕魚但願魚課足¶
風波雖險寧復論大魚無多趂時賣小魚連船賤如芥¶
大魚賣錢須納官小魚得錢還酒債漁郎捕魚莫厭貧¶
官河魚米朝朝新勸郎莫厭漁業賤古來亦有非常人¶
<pb:KR4h0117_WYG_348-4b>¶
　　　愛竹軒歌¶
吾家種竹不知數箇箇生時塞行路鳯尾離披拂曉風¶
龍角參差出寒霧春風三月新雨晴載酒日日尋幽盟¶
凉隂萬壑潄寒玉清吹滿空鳴紫笙嗟君於此忠愛久¶
白髪相看勝賓友嗜飲能容太守前哦詩欲繼淇園後¶
我曽看竹來林下髙捲紅酣卧深夜風雷倐忽破層霄¶
知是當年老龍化¶
　　　送錢習静還西江¶
<pb:KR4h0117_WYG_348-5a>¶
霜風吹人如箭射曉日秦淮送歸客山色初囘雪後青¶
梅花早放春前白使君清望山斗齊歸帆逺指大江西¶
玉堂愛弟最竒絶錦帶贈送多新題君從少年躭古學¶
老大寧堪久林壑千年紫氣烱長虹萬仞青雲誰企若¶
扁舟曉發寧肯遲問君此别來何時南還驛使南枝好¶
早晚但寄長相思¶
　　　南臯歌¶
邑南佳趣人罕知處古得之心自怡草堂邀我酌新酒¶
<pb:KR4h0117_WYG_348-5b>¶
索我為賦南皋詩我登南皋常頓足自説南皋勝盤谷¶
山色長留萬古青水聲寒瀉雙溪玉東風昨夜新雨晴¶
隔林幽鳥鳴嚶嚶書燈未輟曉窗讀負耒復課兒童耕¶
南臯人家若城市南皋風景清如水每著青衫坐綠苔¶
何須秋風紉蘭芷我道南臯已十春日與處士情相親¶
歌終不覺成放浪掉臂直欲超凡塵¶
　　　鴛鴦詞¶
美哉乎雙鴛鴦羽毛粲粲昭文章菰蒲滿溪秋水香他¶
<pb:KR4h0117_WYG_348-6a>¶
處不虞弓弋傷來來往往雙飛翔不覺人間輕别離夫¶
南妻北愁斷腸不學世人恩義乖始終向背情無長日¶
長穩睡蘆花傍同生同死無相忘樂哉乎雙鴛鴦¶
　　　送曽孫謀通判之官亷州¶
莫道炎荒逺秋深正好行海天凉雨潤山郭瘴烟清問¶
俗民無訟看書日有程浴沂家訓在不愧魯諸生¶
　　　送鄭指揮赴任¶
萬里來西蜀人稱葢代雄指麾無失䇿談笑有竒功騎¶
<pb:KR4h0117_WYG_348-6b>¶
賜龍媒駿衣裁獸錦紅逢人問兵甲百萬在胸中¶
　　　秋興¶
力困謀非拙愁深鬂欲華一身今許國百嵗任無家宫¶
柳仍含翠秋槐半着花長吟聼疎雨清思繞天涯¶
　　　别石彦誠同年¶
别子之官去欣然一笑辭韶華新嵗久心事故人知酒¶
勸臨行日花迎到任時琴堂春晝静民吏恨來遲¶
　　　挽胡敬方¶
<pb:KR4h0117_WYG_348-7a>¶
白頭登貴日獨行冠羣英世誦伯夷傳人知司馬名顯¶
揚期令子紀述付諸生每説朱衣事令人恨不平¶
　　　玉堂齋宿¶
獸爐香冷畫簾垂坐覺中宵淑景移天近玉堂人語静¶
月髙金闕漏聲遲棋臨殘局機尤宻詩到終篇句益竒¶
但願年年共今夕清歡長不負心期¶
　　　騶虞¶
曠代空聞義獸名盛時方覩貢神京千年瑞應從天降¶
<pb:KR4h0117_WYG_348-7b>¶
五色文章炫日明香霧晝眠靈囿暖落華春踏玉堦晴¶
西周仁厚今猶昔願把周詩日載賡¶
　　　題松溪圖¶
溪頭流水繞光寒溪上長松雪未乾無事儘從閒處樂¶
有書時向静中看風廻隂壑泉聲急月轉晴窗樹影團¶
幾度客來門未啓呼兒急為整衣冠¶
　　　送左仲武還臨州¶
擬峴臺前江水深故鄉日夜繫歸心細㸔游子斑斑服¶
<pb:KR4h0117_WYG_348-8a>¶
總是慈親宻宻針雨後叢蘭含紫茁日長修竹轉清隂¶
家庭勝事皆堪樂到日先須寄好音¶
　　　送翁教授之官安陸¶
聖朝清選屬儒冠鳴鐸俄聞向徳安講席晴薫花氣暖¶
臨池秋景墨光寒興來細和菁莪什老去仍甘苜蓿盤¶
更羡華堂栽五桂花開長共故人看¶
　　　十二月廿四日宿吕梁洪是夕風雪大作賦此¶
　　　　以慰岑寂¶
<pb:KR4h0117_WYG_348-8b>¶
洪河風雪浩漫天客裏逢春倍惘然白首為郎過六郡¶
憂心報國願千年醉題詩草仍須改坐看燈花詎忍眠¶
料得閨中小兒女焚香日日卜歸船¶
　　　别鄒宗獻¶
宦路驅馳已十年言歸此日興翩翩山田稻熟堪為酒¶
野澗魚肥不取錢花徑雨晴宜散步松窗日午任髙眠¶
家藏更有新圖在留與雲來百世傳¶
　　　白髪¶
<pb:KR4h0117_WYG_348-9a>¶
鬂髮今全白應無再黒時晴窗綰新沐拾得幾莖絲¶
　　　自嘆¶
一榻寒如水蕭然坐夜深衰顔無藥駐病骨怕寒侵¶
　　　又¶
去郷三十年顔貌總非昔昨日郷人來人人不相識¶
　　　悼外姪戴積善¶
逺樹千重暗江聲日夜哀終南山下路不見汝重來¶
　　　岳陽樓圖¶
<pb:KR4h0117_WYG_348-9b>¶
昔年曽上岳陽樓髙宴湖湘五月秋老去却從圖裏看¶
故人誰似舊風流¶
　　　送人逰北京¶
萬里扁舟一葉輕春風移棹過金陵百年郷思知多少¶
半是江湖夜雨聲¶
　　附劉秩(字伯序豐城/人有秋南集)¶
　　　懶拙詩為韓副使作¶
陶侃勤運甓君獨以懶稱公輸巧獻技又胡以拙名一¶
<pb:KR4h0117_WYG_348-10a>¶
有為已病况復懶拙并無乃假其義遂此曠逹情任懶¶
非汲汲守拙無營營動止付天定得失鴻毛輕視彼流¶
俗中自然分濁清¶
　　　裁衣行¶
裁衣須裁短短衣短衣上馬輕如飛縫袖須縫窄窄袖¶
袖窄彎弓不礙肘短衣窄袖様時新殷勤寄與從軍人¶
願郎着衣便弓馬破敵長驅古城下¶
　　　東湖女¶
<pb:KR4h0117_WYG_348-10b>¶
東湖女兒髻綰鴉清晨結伴來西家碧羅裁衫照秋日¶
香酥暈臉明朝霞儂家住在大堤曲幾度采蓮湖上宿¶
江南逰客最闗情相思一夜秋波緑¶
　　　望夫磯¶
望夫磯頭石如虎望夫磯下浪如鼓于今不見望夫人¶
徒使行人感前古行人心事莫悠悠亦有佳人樓上愁¶
願使此心如此石行人逺逰歸有日¶
　　　和孔侍禮韻¶
<pb:KR4h0117_WYG_348-11a>¶
百里京城接暮煙依稀景物似秦川楝花落處風飄樹¶
魚子來時水滿田賈客蒲㠶天際落野人茆屋樹隂連¶
袖中閒却經綸手擬向槎頭釣巨鯿¶
　　　雪溪為髙理問賦¶
一道清溪遶屋斜朔風吹雪正交加九天夜凍銀河水¶
大地春回玉樹花寒透竹簾欺酒力氷消石鼎煮茶芽¶
髙人風致清如許未遜山隂處士家¶
　　　贈淮安府知事兼寄經歴¶
<pb:KR4h0117_WYG_348-11b>¶
柏府馳聲冠六曺又加春色上恩袍畵船載雨過淮甸¶
蓮幕迎風看海濤王命祗今寛賦役邉庭從此息弓刀¶
到官煩語饒從事欲寄新詩愧魯臯¶
　　　寄秦文仲¶
髙住婁東老歲華近縁何事更移家謝公昔辦登山屐¶
張客今來泛海槎沙浦寒霜肥紫蟹野園秋雨熟黄𤓰¶
五株笑傲逰閒趣三徑歸來看菊花¶
　　　秣陵懐古¶
<pb:KR4h0117_WYG_348-12a>¶
别家楊栁正依依回首西風木葉飛郷夢巳隨雲北㪚¶
客心先逐雁南飛三秋邉境仍烽火九月征衫尚綌衣¶
莫向窮途歎牢落料應青眼故人稀¶
　　　其二¶
秣陵風物近如何兵後登臨感慨多雲浄石頭秋嶂出¶
月明淮口暮潮過離人暗滴青衫淚啇女空懐玉樹歌¶
忽憶舊時驄馬客于今白髮老山阿¶
　　　其三¶
<pb:KR4h0117_WYG_348-12b>¶
酣酒狂歌思欲飄乆從江國駐蘭橈芙蓉隔浦聼秋雨¶
楊桞長亭看晚潮過客有時來問字美人何處覔吹簫¶
題詩欲寫慇懃意搔首西風雁影遥¶
　　　野牧子巻¶
釣渭耕莘事若何争如牧子住林阿横吹短笛風欹笠¶
倒跨歸牛雨濕蓑海上嚙氊持漢節山中扣角起啇歌¶
長途我亦歸休者更擬為樵入薜蘿¶
　　　題僧秀北宗竹深圖¶
<pb:KR4h0117_WYG_348-13a>¶
萬箇琅玕逺俗氛上人趺坐畢朝曛秋隂覆地長疑雨¶
寒色浮空半是雲開徑已看通窈窕題詩頻得挹清芬¶
東林浄社如堪結容我蒲團半席分¶
　　　奉和石門梁先生原寄韻¶
掛冠歸隱謝朝班天闕龍鱗不復攀林下一篷冬聼雪¶
樓中半榻日看山宦情流水蒼茫外詩思飛雲縹緲間¶
幾度相思清夢裏皤然鶴髮映童顔¶
　　朱夢炎(字仲雅進賢人/仕至禮部尚書)¶
<pb:KR4h0117_WYG_348-13b>¶
　　　和顔子中韻¶
曽折蟾宫第一花西風吹袂向天涯班生萬里空投筆¶
漢使三秋獨泛槎朔漠離愁成白髪南州郷夢起清笳¶
歸來恥學梁江總只傍青門老種𤓰¶
　　　謝黄孔曼恵圖書¶
寸玉方平史籀文逺煩持贈意殷勤非因墮鵲磨礱出¶
應自雕蟲篆刻分自此姓名垂宇宙慚無翰墨入風雲¶
春明日啓芸香笥一度封題一記君¶
<pb:KR4h0117_WYG_348-14a>¶
　　　舟次采石和聶原濟韻¶
蛾眉亭下逺㠶開春酒香濃琥珀杯詞客浪傳鸚鵡賦¶
舟人遥指鳯凰臺金陵王氣千年在銀漢仙槎八月來¶
明日九門稱獻納五雲多處限蓬萊¶
　　　失鶴¶
翩翩老鶴逐飄風暗度秋雲幾萬重遼海歸來空有夢¶
鵞山去後更無蹤思從赤壁舟中見恐向華亭月下逢¶
丹頂霜毛成悵望不知何處更巢松¶
<pb:KR4h0117_WYG_348-14b>¶
　　　寫韻軒¶
華籍仙班誤泄機何年謫降學書癡晴窗㵼露花堆案¶
午夜揮毫月滿帷綰得春風留鳯帶畵殘秋水照蛾眉¶
從今了却人間事一曲鸞簫跨虎吹¶
　　　錢塘西湖¶
萬里煙消一鏡空水光山色畵圖中瓊樓燕子家家雨¶
錦浪桃花㟁㟁風櫂轉舞衣凝暮紫簾開歌扇露春紅¶
蘓公堤上垂楊桞尚憶重來試玉驄¶
<pb:KR4h0117_WYG_348-15a>¶
　　　訪道者不遇¶
何處尋芝去未還空留雙鶴守𤣥闗殘碁無主石枰静¶
舊藥不舂雲碓間流水落花香冉冉古壇春蘚碧斑斑¶
尋君不遇空歸去看徧長松雨後山¶
　　　送人逰西湖¶
吴越山川勝槩多彩雲樓觀鬱嵯峨芙蓉日照蛾眉影¶
楊栁風生翡翠波楚客移舟頻見問吳姬抱客肯相過¶
片㠶明日江東道尚憶樽前對酒歌¶
<pb:KR4h0117_WYG_348-15b>¶
　　　送日本國僧¶
扶桑日本海東南一統華夷聖化覃杯汎鯨波三萬里¶
經翻貝葉五千函焚香曉禮黄金闕杖錫時尋白石龕¶
佛法如天同廣大青山隨處即瞿曇¶
　¶
　¶
　¶
　石倉歴代詩選巻三百四十八¶
