# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.361702
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百二十三
<pb:KR4h0117_WYG_323-1a>¶
欽定四庫全書¶
　石倉歴代詩選卷三百二十三¶
　　　　　　　　　　　　明　曹學佺　編¶
　明詩初集四十三¶
　　許繼¶
　　　禱雨葢蒼山龍湫時以邑宰命往¶
有秋望成稔中夏傷旱乾焚惔勢日殷烈若火燎原良¶
宰念農力憫惻心靡安天澤茍弗霈嵗功復何觀推誠¶
<pb:KR4h0117_WYG_323-1b>¶
契神慮幽感通巫言風雲倐㝠晦㑹使天瓢翻奉言謁¶
龍府萬疊淩雲關所將慙匪徳曷敢辭險艱仰彼庚桑¶
子惠兹畏壘山𤣥㝠倘能格大穰行當還¶
　　　夢友人¶
山河阻且長倐忽夢京師非關仕途念良由親友思嵯¶
峨黄金殿晃朗白玉墀武衛儼森列文班盛逶迤鳳吹¶
逐天風飄飄彩雲飛故人喜相遇瞻望同此時歡笑若¶
平昔誰言有暌離覺來山欲夜念之情轉悲庭空霜月¶
<pb:KR4h0117_WYG_323-2a>¶
冷修竹吹凉颸感此寒暑變嗟彼音問稀嵗晚守窮巷¶
中心君詎知¶
　　　四明山道中¶
山行入微逕險絶不自安始盤幽谷底復出層巒巔左¶
倚千仞壁右瞰萬丈淵石棧翳雲木洞壑號風泉飛流¶
從空下飄灑如雲煙下視不可極目眩心茫然仰兹名¶
山秀靈境髙中天虚明日月戸上與列宿連便當攬八¶
荒恍惚候飛仙躋攀力雖倦曠望意乃宣夜寒山月白¶
<pb:KR4h0117_WYG_323-2b>¶
聊宿于公禪¶
　　　述懐寄脩德¶
昔逰登四明回望天台峯蒼茫見逺色積翠浮遥空維¶
時凝雪霽石忩曉玲瓏髙寒心骨清炫燿目力窮八表¶
降雲氣萬里來天風想像瓊臺觀杳在丹霞中歸來願¶
逰覧及此春花紅真源隔迷途曠絶不可通煙蘿冷秋¶
月夜雨鳴梧桐夢寐發幽感徒嗟塵累䝉王子吹笙侶¶
髙情諒誰同清言契夙心奮策得所從振衣石梁上思¶
<pb:KR4h0117_WYG_323-3a>¶
躡飛仙蹤飄颻從遐觀不必升華嵩佳逰復我愆有懐¶
鬱忡忡猶憐雙飛鶴來候巖前松¶
　　　客居¶
客居半畝園葱舊連虚迥華池映危構光彩垂天影山¶
花開又落夏木變流景琴書含餘潤綠隂晝方永飄颻¶
清風來煥爛朱陽炳遥風際天末曠目時一騁玩物等¶
榮辱忘已齊喧靜閒將詠言適逺使塵累屛一為人事¶
感憂來豈殊境何如理荒畦相呼下煙嶺¶
<pb:KR4h0117_WYG_323-3b>¶
　　　述懐贈知己¶
驅車即長道棹舟越廣川悠悠欲何適自謂將登天飄¶
颻廣莫風浩蕩滄溟煙下上九萬里瞬息心茫然逺逰¶
良未遂於焉暫周旋空山積春雨萊草生石田矯首望¶
天末倦翮思孤騫¶
　　　嵗寒三友圖¶
孤標鬱深翠勁節挺寒綠復此雪後花娟娟瑩如玉風¶
霜慘陽林氷霰沍隂谷枯悴紛相藉於兹見髙躅貞心¶
<pb:KR4h0117_WYG_323-4a>¶
諒已同盟好在幽獨轉念繁華姿中道何反覆¶
　　　夏日竹間獨坐¶
徘徊叢竹間竹深氣彌清微風引天籟飄灑何泠泠天¶
髙白日午景徹朱夏明密䕃爰可託靜念娛幽貞遙空¶
望層巘逺黛積深清時見孤雲來復與飛鳥幷顧境已¶
逺世長嘯忽忘形惜無會心者共言千古情¶
　　　秋夜¶
寒風吹疎林霜葉墜鳴雨懐思倦遥夜清夢了無與攬¶
<pb:KR4h0117_WYG_323-4b>¶
衣起回惶人靜月在戸孤鴻亦念羣哀哀呌雲渚來者¶
方云至往者不可沮孰司槖籥機一氣奔寒暑天運無¶
始終人世有今古¶
　　　中夜聞風雨滿林明旦即為重九情之所至輙¶
　　　　見乎辭¶
夢覺清夜分林塘響風雨虚懐怯病枕展轉心自語重¶
陽適兹日興感眷時序柔道方彚征嘉名固宜與嘹嘹¶
㝠鴻翔摵摵凉葉委撫跡徒有悲抽思謾無緒登髙候¶
<pb:KR4h0117_WYG_323-5a>¶
明發新寒薄衡宇黄花滿山籬采采懐儔侶¶
　　　立秋前作¶
雨止暑夕凉長河有秋意振衣風入谷顧影月滿地于¶
喁天籟虚凝靜池光媚清景晤深懐幽感已隨至平生¶
山澤謀終嵗不一遂徒成守兎株安用屠龍技乾坤一¶
身渺日月百年駛長憐故山雲夜夜勞夢寐¶
　　　雨望¶
蕭摵木葉聲慘淡山雲愁郊扉度清夏一雨驚凉秋茆¶
<pb:KR4h0117_WYG_323-5b>¶
茨望不見蒼莽非舊丘羈情信怏怏世事良悠悠行人¶
夕已稀耘者方未休煙深語儔侶草上驅羊牛畚鍤豈¶
不勞志願無外求所以沮溺徒不為堯舜憂嵗功歎已¶
矣慨然懐緑疇¶
　　　自雙溪將還家月夜有懐作¶
月圓當今夕客還候明旦天空影自流道逺情猶間徘¶
徊清輝間喬木夏隂散凉亭螢暫歇隂沼蛙方亂匡牀¶
寢不寐病骨勞展轉青燈照愁心幽花為誰燦雞鳴起¶
<pb:KR4h0117_WYG_323-6a>¶
促駕路出煙林畔半生羈旅蹤江山浩興歎¶
　　　夜宿浄土寺¶
月上山牖白風來石牀冷山深氣如秋清景心獨領平¶
生塵外意幸遇人事屏誰令墜迷途趨喧乃違靜猿鳴¶
幽谷口鶴唳古松頂勝境難復留晨征度雲嶺¶
　　　度銅巖嶺¶
鵑啼山月落旅枕鄉夢返迂途謝平臯首路指崇巘石¶
門天梯峻逕逐蒼崖轉谷樹碧雲深澗花紅露泫徘徊¶
<pb:KR4h0117_WYG_323-6b>¶
望故隠我行亦未逺風景豈不佳羇懐自難展¶
　　　九日¶
髙風驅俗塵霜日麗寒素以兹幽曠懐可使佳辰度黄¶
花已在手樽酒故人遇廣野接平岡復得閒余歩天空¶
目自逺景豁心已悟興盡即言還寧悲九秋暮¶
　　　山行憇林下人家¶
暫登山上岡復憩林下扉入林坐苔石黄葉飄人衣窮¶
秋野色改遥隂際寒暉悠悠嶺煙孤飂飂谷風悲情來¶
<pb:KR4h0117_WYG_323-7a>¶
欲何語興盡自言歸帶索老忽逢因思榮啟期¶
　　　對雨¶
沈沈時雨積㝠漠晦平莽卧起人事閒臨軒坐虚敞繁¶
林滴餘潤曲池散清響去家徒有思出門亦何往山深¶
亂雲合村暝孤煙上飛鳥望不還空愁結遥想¶
　　　題紈扇¶
霜筠託氷練好合兩無忤白月當太虚團光溢寒素中¶
心抱明潔恥受炎塵汙顧盻風自生時哉豈徒遇為歡¶
<pb:KR4h0117_WYG_323-7b>¶
殊未極秋凉入庭樹¶
　　　山齋雜詠¶
幽谷吐靈氣清明凝上浮遥升羣峯頂薄空藹悠悠映¶
日光且潔因風捲欲収無心自揺曵寓跡寧滯留怡我¶
靜者妙聊用忘餘憂(右白雲/)¶
碧霄静風露纎翳久已滅清輝滿瑶臺素影流銀闕蒼¶
茫九萬里皓若氷玉潔天歩夜迢迢但見疎星列髙懐¶
自無欲對此方洞徹(右霽月/)¶
<pb:KR4h0117_WYG_323-8a>¶
幽興何所極逺有天際山髙空靜無滓秋入層峯間微¶
風掃煙黛薄雲籠曉鬟黛鬟不足惜何物乃相關誰言¶
是中意使我心獨閒(右逺山/)¶
　　　竹林王氏索題¶
神僧昔渡海覆舟耀靈蹤不隨滄溟去化作青芙蓉宿¶
雲晻曖深夜雨蒼翠重摶桑炫初旭輝耀在髙峯(右覆/)¶
(船曉日/)¶
亭亭霜雪幹隠隠煙霞島孤絶幽勢多澄灣下相抱暝¶
<pb:KR4h0117_WYG_323-8b>¶
光澹將夕霽色浮初曉時有遼東禽飛來海天窅(右松/)¶
(嶼晴嵐/)¶
溪山明且秀美景如越中投竿屬清夜扁舟若乗空波¶
流澄素光絲綸颺微風絶勝寒江上急雪欺孤篷(右剡/)¶
(溪釣月/)¶
石磴緣蒼蒼負薪下層峭歌聲相應發山木閃殘照近¶
驚幽谷響逺答清猿嘯欵乃江上音煙波豈同調(右下/)¶
(嶺樵歌/)¶
<pb:KR4h0117_WYG_323-9a>¶
　　　夜宿期王修徳不至¶
城西挂纎月夜色回春逕出門候所思花露沾衣淨悠¶
悠醉餘意寂寂靜中聼燈暗清漏初煩愁亂孤興¶
　　　春郊送别圖¶
長郊夜來雨物意有春色樹靄散晴暉川光汎空碧深¶
将一杯酒逺送千里客佳景念暌離恨隨芳草積¶
　　　楊隠者宅觀菊¶
謀拙生事㣲安取沽酒錢佳辰恥虚爵黄花負秋妍歛¶
<pb:KR4h0117_WYG_323-9b>¶
襟倚凉風舉首望逺山真意固有在薄俗漫相憐¶
　　　其二¶
淵明雖一仕苦節無與對環堵何蕭條聊作歸田計髙¶
情自天游縱浪塵物外懐古意徒深清風自千載¶
　　　其三¶
百卉競春時誰言有秋菊凄然風霜候榮耀惟爾獨思¶
將慰孤芳斗酒苦不足盈盈抱冲襟寒香滿書屋¶
　　　夏日雜言¶
<pb:KR4h0117_WYG_323-10a>¶
炎暑寡出入幽室常懐人清風天外來澹然成主賔忘¶
言自諧意獨卧聊任真誰謂羲皇世乃屬柴桑民¶
　　　又¶
濯濯思去垢不必江海流君看一勺泉浄涵千頃秋炎¶
風塵滿道胡乃從逺逰歸將散余髪笑卧雲林幽¶
　　　曉起¶
曙扉豁清望華屋没雲間曈曨東方明漸見林外山人¶
喧已擾擾鳥聲亦關闗白日上青天龍御不可攀徒言¶
<pb:KR4h0117_WYG_323-10b>¶
暮能旦流景為誰還¶
　　　水碓¶
臨湍設機械雲母終日舂不勞致精鑿無乃貪天功流¶
駛響逾急灑灑水面風村莊縱可隠誰復棲梁鴻¶
　　　病中有懐¶
微風散時雨朱明氣猶淑林塘含餘清密隂凝衆綠幽¶
人望不見白雲䕶深谷何以舒病懐看書不成讀¶
　　　自遣¶
<pb:KR4h0117_WYG_323-11a>¶
卧疴人事違流景自如昔年年溪南村霜葉千樹赤既¶
為昇平民所好胡不得耕鑿給妻孥相看至頭白¶
　　　晝寢¶
清夜常少眠病來晝亦寢詩書委塵篋事業付衾枕窓¶
明耿秋暉風氣覺先凛徒憐佳節來黄花勸人飲¶
　　　雪¶
山花寒不開庭雪曉還積江南十日春東風未相識蕭¶
條新栁姿清淺故池色日晏啓荆扉迢迢遲來客¶
<pb:KR4h0117_WYG_323-11b>¶
　　　賦蛛網落葉¶
秋氣感木葉故林飄墜時不成棲蔓草還復綴蛛絲屢¶
舞凉風得髙懸落照宜多情似留戀可奈已辭枝¶
　　　送别¶
寒日照荒野驚風號逺林蕭條暮秋節眷戀故人心雲¶
起望馬首天清聞雁音更堪明月夜夢斷北城砧¶
　　　田中作¶
野水靜涵碧暗凉生夕波耘夫出畦畛浴鳥上菱荷汎¶
<pb:KR4h0117_WYG_323-12a>¶
汎青苗濶依依緑樹多遥知沮溺意無奈問津何¶
　　　客中移居¶
一室遷居數溪山客思中琴書經曉露門巷入秋風解¶
榻非徐穉開樽有孔融相携看劍氣貫斗夜如虹¶
　　　十七夜月¶
玉鑑重飛夜寒光落素扉山河空照影星漢久沉輝城¶
鼓催傳漏庭砧罷搗衣誰能清嘯裏長望不懐歸¶
　　　自遣¶
<pb:KR4h0117_WYG_323-12b>¶
獨坐還長眺髙歌祗自聽雨中苗盡緑煙外樹重青病¶
久憐形痩愁多畏酒醒芙蓉將爛熳采采憶江汀¶
　　　述夢¶
宇宙人間世煙霞物外情神遊謝氛垢仙夢繞空明天¶
影滄溟濶雲光太華清時逢王子晉鶴上坐吹笙¶
　　　除夜¶
風雪送殘臘春生除夜深往來寧少間消長自相尋無¶
術遣貧病有懐觀古今燈前兒女樂應未識予心¶
<pb:KR4h0117_WYG_323-13a>¶
　　　看梨花¶
玉顔吐香清夢回靜思相看渾欲迷夕寒初消夜月淡¶
暖風不起春雲低園亭寂寞謾無語桃李紛紜徒滿蹊¶
芳華轉眼易銷歇洗粧誰為酒重擕¶
　　　七月十四夜作¶
山堂起坐攬秋衣窓竹翛翛月在扉音問每時煩故舊¶
夢魂終夜繞庭闈露華憶徧仙人掌蟲韻驚催織女機¶
感物悵然懐往事到今三十一年非¶
<pb:KR4h0117_WYG_323-13b>¶
　　　題翠竹¶
鳴鳯去不返湘江春自流鷓鴣煙雨暮翠袖不勝愁¶
　　　蘭菊圖¶
九畹曾無舊日春都隨蕭艾混泥塵秋風冷淡山籬下¶
惟有黄花是故人¶
　　　寄廣信二釋子¶
清泉山下白雲飛㡬度行吟欵石扉每憶夜凉供話語¶
月明松露滴秋衣¶
<pb:KR4h0117_WYG_323-14a>¶
　　　懐歸¶
東風漠漠柳絲斜啼鳥聲聲隔綵霞人散客窗春色靜¶
獨將離思看飛花¶
　　　病中雜言¶
忙裏身心病裏閒髙眠長日對青山天邉飛雁將秋色¶
逺在微茫落照間¶
　　附林弼詩(字元凱福建龍/溪人有登州集)¶
　　　題周伯虎採蘭詩巻¶
<pb:KR4h0117_WYG_323-14b>¶
光風泛崇蘭瑶芳散中林草木被餘薰山水發清音蕭¶
艾一何繁霜露日已深伊誰愛芳質於焉閒冲襟獨有¶
君子人皦皦同貞心采之未盈掬價重雙南金逝將紉¶
華佩逺鄙瓊與琛重將鼔遺操邈繼南風琴淳風未云¶
䘮振古猶斯今¶
　　　旅感¶
驅車秣吾馬萬里渉逺道逺道多險艱行子何草草晨¶
征夕未息川陸漫浩浩行役豺虎區此身不自保明當¶
<pb:KR4h0117_WYG_323-15a>¶
脱塵羈優游以終老¶
　　　題王佐山人畫¶
山光雜空翠雲影淡晴暉古渡舟誰繫虚齋人未歸石¶
苔秋雨積野樹晚風微便欲抛塵事垂綸柳外磯¶
　　　題王廷珪畫¶
秋色晴山逈煙光野水連空林輞川外古樹草堂前天¶
地留詩巻江湖老釣船美人隔雲漢對此思悠然¶
　　　題秦皇廟¶
<pb:KR4h0117_WYG_323-15b>¶
往事悠悠逐海波荒祠寂寂寄巖阿三神山下仙舟逺¶
萬里城邊戰骨多東魯尚存周禮樂西秦空壯漢山河¶
早知一世能移祚崖石書功不用磨¶
　　　送林鍊師歸武夷¶
三山樓觀倚雲開九曲溪山入夢來半夜丹光照林壑¶
常時劍氣動風雷幔亭峰頂霞杯進石鼓灘前月棹迴¶
吹徹玉簫空想憶故人今在鳳凰臺¶
　　　送郭誠校官¶
<pb:KR4h0117_WYG_323-16a>¶
武安邑小武城如三載人賢郭校書有酒齋郎能放鶴¶
得錢溪女或留魚沙場落日鴉飛急海國秋風雁過疎¶
南士祗今多奬用君行努力莫躊躇¶
　　　西村隠居為饒城羅時用題¶
西村竹樹浄朝暉萬事閒來總息機一夜小溪春雨過¶
半篙新水白鷗飛草堂築就貲誰寄彭澤歸來願未違¶
最憶衡門凝望處平疇十里豆花肥¶
　　　臨江¶
<pb:KR4h0117_WYG_323-16b>¶
栁外樓臺入翠㣲水邊簫鼓蕩晴暉樟江雨漲魚新上¶
皂閣雲生鶴共飛諸老尚留詩卷在此身未逐釣船歸¶
篷牕吟罷還成醉蜜酒初香玉笋肥¶
　　　送宋衡還金華(名璉景濓/學士之子)¶
江花飛雪送殘年客思隨雲度逺天朱雀航頭膠凍草¶
金華洞腹貯蒼煙明經已踵章賢後對策應推賈誼先¶
無限故山松竹好平安為報玉堂仙¶
　　　次韻偰都盟郡中翫月¶
<pb:KR4h0117_WYG_323-17a>¶
見月令人寫百憂况逢良夜值中秋星河有路通蟾闕¶
玉海無波湧蜃樓老桂一枝容手折仙槎萬里漫神逰¶
清光莫照干戈地憂國詩人易白頭¶
　　　覺初上人還永嘉江心寺¶
江心古寺金焦如滄波湧出青芙蕖千嵗鶴歸作人語¶
九淵龍起聽梵書山屐重尋謝康樂丹砂試問陶隠居¶
自是初心得真覺閒身去去隨樵漁¶
　　　題方壺子墨竹¶
<pb:KR4h0117_WYG_323-17b>¶
方壺仙子御風還雲外珊珊響珮環吹徹鳳笙山月冷¶
參差玉管落人間¶
　　　韶石¶
一曲南薰奏石隈餘音猶繞九成臺青山空灑懐人淚¶
雲暗蒼梧鳳不來¶
　　　聽雨軒圗為王彥舉題¶
山窗酒醒夢魂清竹外松邊㸃㸃鳴蒲磵寺前千尺瀑¶
都隨黄葉作秋聲¶
<pb:KR4h0117_WYG_323-18a>¶
　　　畵紅梅為吳允思題¶
氷姿雪色自無塵香艶桃嬌偶借春一叚繁華幽寂意¶
題詩試問隴頭人¶
　　　題安南陳内相雜畵二首¶
白石青蒲春水生夕陽毛羽照沙明戲拈畵筆知何處¶
柳外池塘艇子輕¶
隴頭春樹拂雲紅學語聲嫣弄晩風上國祗今辭逺貢¶
漫愁雙翮閉雕籠¶
<pb:KR4h0117_WYG_323-18b>¶
　　　題黎省之唐馬¶
嗅地低回欲滚塵𤣥雲散彩五花新蹴氷不識交河道¶
芻豆相從愧圉人¶
　右林登州初名唐臣後更名弼自號梅雪道人生于¶
　閩之龍溪元至正中進士仕為郡幕國初聘起預修¶
　元史擢考功司主事使安南却其餽贐朝廷嘉之尋¶
　命知豐城有善政轉判饒州既而謫戍未幾復留禮¶
　部知登州卒此集乃大司徒馬鍾陽公所遺鍾陽意¶
<pb:KR4h0117_WYG_323-19a>¶
　重閩之文獻故采而刻之隆慶己巳錫山俞憲跋¶
　¶
　¶
　¶
　¶
　¶
　¶
　¶
<pb:KR4h0117_WYG_323-19b>¶
　¶
　¶
　¶
　¶
　¶
　¶
　¶
　石倉歴代詩選巻三百二十三¶
