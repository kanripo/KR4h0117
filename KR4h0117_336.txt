# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.740508
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三十六
<pb:KR4h0117_WYG_336-1a>¶
欽定四庫全書¶
　石倉歴代詩選卷三百三十六¶
　　　　　　　　　　　　明　曹學佺　編¶
　明詩初集五十六¶
　　王澤(字叔潤/天台人)¶
　　　題十八學士圖¶
晉陽天人赤龍子按劍叱咤風雲起下嫌九土足腥穢¶
欲将乾坤翻海洗妖蟆射殺落九重日月再啟光瞳瞳¶
<pb:KR4h0117_WYG_336-1b>¶
十八文星爛奎壁玉堂髙開連紫宫天生奇才真羽翼¶
南金大珠何足惜鳳凰笙管宴彤庭日聴四海歌太平¶
圖形更詔丹青手不獨雲臺畵将星君不見嬴家祖龍¶
坑學士山下看𤓰同日死阿房壁土未曽乾草緑宫垣¶
哭秋鬼¶
　　　趙松雪八駿圖¶
趙家王孫擅好書更復畵馬如江都嘗從玉堂罷春直¶
慣寫天馬随監奴馬來西苑龍八尺勢或怒驚如鵲立¶
<pb:KR4h0117_WYG_336-2a>¶
似疑初浴滎河波身上龍紋五花濕王孫寫駿不寫形¶
運思已入天機精都将臨池古書法落筆一掃千人驚¶
今逢此圖乃八疋老我見之惟歎息人間駑駘漫紛紜¶
天上龍紋誰購得憶昨八駿登瑶池崑崙萬里天西陲¶
風行電邁景恍惚翠㽔不動天王旗古來八駿雖已矣¶
房星在天還不死雄姿伏櫪世豈無胡乃惟稱穆天子¶
　　　寄友人¶
我本東海人家住東海頭自從丱角時便向西州遊邇¶
<pb:KR4h0117_WYG_336-2b>¶
來西遊十九載夜夜思歸夢東海此身厭逐戎馬間落¶
魄惟存壯心在今年始欲向東還便将歸老天台山相¶
随仙人養雞犬笑弄緑水桃花間况聞溪上桃已熟仙¶
女嬋娟面如玉春風綰結雙緑鬟舞腰解按山鄉曲去¶
年羣仙遥見招謂予自是王子喬山中何嘗識酒禁日¶
日爛醉吹璚簫昨日纔經四明道故人相見驚絶倒間¶
闗萬死得生還顔色還同舊時好忽聞天吳落海隅到¶
海要拾明月珠大風三日撼天黑海底吹折紅珊瑚洪¶
<pb:KR4h0117_WYG_336-3a>¶
濤如山老蛟怒白日江臯塞烟霧仙山咫尺不得歸目¶
送冥冥塞鴻去櫂舟惆悵却西回側望仙山心欲摧空¶
懷帝子芙蓉闕遥望中天雨玉臺愁來昏昏枕書睡呼¶
酒狂歌不成醉丈夫出處真可憐往往長遭不如意作¶
書為謝丹霞仙金堂石室無清縁有心未罷秋來約更¶
待秋風海月圓¶
　　　寄泐季潭¶
寶樹香雲合龍池緑水新凉多今夏雨僧少去年人一¶
<pb:KR4h0117_WYG_336-3b>¶
騎留京國雙鴻入塞塵西天幾萬里沙草濶無垠¶
　　　宋徽宗畵瓶中桂花¶
玉色官瓶出内家天香誰貯月中花六宫只愛新凉好¶
不道金風捲翠華¶
　　髙宗所書絹素杜律¶
江頭宫殿日遲遲朝退千官黙坐時春盡龍沙無雁度¶
尺縑惟寫少陵詩¶
　　　李太白像¶
<pb:KR4h0117_WYG_336-4a>¶
春殿龍香試綵毫詩成奪得錦宫袍歸來笑擁如花妓¶
臥看薔薇月上髙¶
　　　小遊仙曲¶
中山千日酒初醒知愛𤣥都夜景清起坐天門吹玉笛¶
月中珠樹起秋聲¶
獨步瑶壇歌洞章青天如水月華凉閒将一掬芙蓉露¶
乞與神龍作雨香¶
　　　竹枝青鳥¶
<pb:KR4h0117_WYG_336-4b>¶
阿母瑶池信不通茂林松柏老秋風野池春雨叢篁緑¶
青鳥猶來認故宫¶
　　附朱右(字伯賢/天台人)¶
　　　将歸操¶
河之深兮誰将厲之河之淺兮誰将揭之河洋洋兮不¶
我濟之竭澤以漁兮蛟龍辟之覆巢殀胎兮鳳凰去之¶
夫人有知兮余寔類之九州博大兮将余遂之¶
　　　龜山操¶
<pb:KR4h0117_WYG_336-5a>¶
維龜有山造初鴻濛自龜之東淮夷來從膏澤既施草¶
木實多周公上天奈龜山何¶
　　　拘幽操¶
羑之隂兮罘罘羑之室兮幽幽嗟室之人兮為死為囚¶
匪惟伊愆兮實我之郵日月有明兮容先弗留¶
　　履霜操¶
驅車驅車車行無遲兒在中野父寧不悲驅車驅車車¶
行無遲兒當有母孰使兒飢天生衆民罔不同仁風雨¶
<pb:KR4h0117_WYG_336-5b>¶
霜露實活我人民生有知以順陶鈞¶
　　　殘形操¶
狸維獸不見其首我夢之形吉凶曷究式協于占載觀¶
其繇曰修爾躬自天之佑¶
　　　過楊井山¶
霧盡寒初退風清雨欲晴山田春飽水農舍早趨耕行¶
李青霄近煙波白髮明正愁泥路滑林外竹雞聲¶
　　　早起¶
<pb:KR4h0117_WYG_336-6a>¶
山樓早起已聞雞雪漏寒光月色低三黜有誰憐栁下¶
四知徒自愧闗西街頭燈火催車馬城上風霜急鼔鼙¶
臨鏡每慚多白髮校書何日對青藜¶
　　　江上秋懷¶
水國風髙木葉霜滿舟山色入荒凉小孤殘照收江左¶
大别寒煙銷漢陽新飯軟炊菰米白濁醪香汎菊花黄¶
故鄉千里空回首雲樹茫茫鬢髮蒼¶
　　　江夜¶
<pb:KR4h0117_WYG_336-6b>¶
江山秋意滿虚舟坐對漁燈看碧流影浸星河天半落¶
凉生風露雨初收椿庭有月烏啼夜椒圃無人鶴怨秋¶
夢後鄉闗徒悵望越吟殘曲强消愁¶
　　　憶鄉中諸故友¶
東麓溪頭蟹渚隂故鄉幾度憶同襟詩聯石鼎秋燈冷¶
韭剪春園夜雨深白髮每馳張長夢青山慵鼓伯牙琴¶
客牀寥落情無賴月滿空梁强自吟¶
　　　春懷¶
<pb:KR4h0117_WYG_336-7a>¶
舵樓空濶望京華蘆荻江風岸岸花山色漸濃昏霧簿¶
水光遥動夕陽斜故鄉鴻雁書千里逺浦牛羊屋數家¶
邊塞栁營多苜蓿石田徒憶舊桑麻¶
　　　題畵蘭¶
九畹香清露氣寒三湘月落淚痕乾楚天空濶秋無際¶
誰復行吟澤畔看¶
　　方行(字明敏/黄巖人)¶
　　　古意¶
<pb:KR4h0117_WYG_336-7b>¶
青松百千尺亭亭蔽浮雲下有螻蟻穴上有烏鵲羣兔¶
絲附其枝茯苓䕃其根盤踞託厚地實維造化神𤣥冬¶
霜霰繁積雪埋崑崙萬卉皆凍死此物獨能存吾将比¶
蟠木坐閲三千春¶
　　　清麗曲¶
江花繞瓊闕緑水帶珠樓開宴坐清夜飛觴凌素秋美¶
人明月珮仙客紫雲裘生世真飄忽應當秉燭遊¶
　　　懷丁鶴年髙士¶
<pb:KR4h0117_WYG_336-8a>¶
白雲生虚堂滄江夜來雨念子素抱清守道猶處女離¶
别月幾圓流光歘如許佳期悵芳嵗緬懷在知已¶
　　　和蒲菴禪師查峰夜夜坐二首¶
在昔多宿願志藏巖壑間朝看飛鳥出暮逐浮雲還微¶
雨南澗來凉飈滿空山振衣千仞外逸駕誰能攀¶
人生固恒理萬化俱同源素抱既不展淹留復何言願¶
期髙世翁談道窮晨昏空林冀有約違已非所論¶
　　　贈相虚中上人¶
<pb:KR4h0117_WYG_336-8b>¶
一室安禪久三生結願頻傳經來帝子送食下天神水¶
月虚空相山雲自在身慈航如可渡應許姓龎人¶
　　　過太湖¶
震澤留遺號行人指太湖封疆連舊壘形勢壓全吳水¶
落魚龍蟄天寒雁鶩呼扁舟思范蠡吾亦老樵蘇¶
　　　過延陵¶
延陵懷季子遺跡古城東異代丹青在千年祭祀同髙¶
情思挂劍逺識紀觀風欲問吳封處蒼煙落照中¶
<pb:KR4h0117_WYG_336-9a>¶
　　　寄蘇太史¶
城隅分手地江上斷腸時感此一日舊坐令千里思青¶
雲當自力白髮不須悲澤國多鴻雁南來好寄詩¶
　　　留别選禪師¶
分經蓮漏下幽徑石苔封却笑此時别更于何日逢敲¶
門思看竹解榻愛聴松明發孤舟去江雲千萬重¶
　　　題邊文進仙山樓觀圖¶
仙人散髮懸雙瞳能移崑崙開華嵩為我一掃瀛洲趣¶
<pb:KR4h0117_WYG_336-9b>¶
中有千年不死青芙蓉飄飄煙霞入君手深林蔽羃桃¶
源口蒼煙颯颯鸞競飛丹崖恍恍龍驚走赤城掩靄天¶
姥迴石梁倒掛雙瓊臺桃花半壁鏡中見古木盡化青¶
猿哀素娥迴飈下瑶殿明星玉女長相見邀余為作商¶
山歌坐看桑田幾經變丹霞亂飛桂樹表手翳瓊枝拂¶
瑶草天風吹入西瑶池王母秋眉颯衰老瑶池花暖春¶
未凋三十六宫散瓊瑶青霓錦帔耀雲日上元月下來¶
吹簫吹鳳簫兮繫霜絲君亦胡為弄參差他年倘惠金¶
<pb:KR4h0117_WYG_336-10a>¶
鵞蘂寄聲蓬島長相思¶
　　　題吳彦嘉所藏張秋蟾龍圖¶
張公畵龍人不識筆法逺自僧繇得掛向髙堂神鬼驚¶
恍惚電光來破壁夜當渤澥開筆力元氣淋淫浸無極¶
吞吐日月天地昏摩蕩雲雷太隂黑江翻石轉窈莫窮¶
雪濤捲空銅柱側洞庭扶桑非爾誰顛倒滄溟為窟宅¶
乃知前圖只數尺坐令萬里生古色何當置我君山湖¶
上之髙峰聴此老翁吹鐵笛¶
<pb:KR4h0117_WYG_336-10b>¶
　　　觀吳孟周司訓真草書譜¶
古來書學宗史籀竹簡遺文象科斗鍾張真草更入神¶
片楮至今藏不朽先生下筆絶代無鳴玉綰結青珊瑚¶
况聞篆𨽻太倔强百金一字傳東吳墨池浸沒𤣥兔穎¶
魑魅反走空堂静金㦸交撑日月輪銀鈎倒畫龍蛇影¶
歐虞褚薛真出羣精妙只數王右軍英姿老氣欲飛動¶
懸珠快劍相紛紜嗚呼百世誰復識我今作歌重刻石¶
莫同繭紙舊蘭亭閟入昭陵永難得¶
<pb:KR4h0117_WYG_336-11a>¶
　　　東歸謡送貝仲琚回吳中¶
天目青逾藍上有危峰横空插漢髙巉巖滄海深莫測¶
下有六鼇迭負蓬壺方丈于其側山峻極兮水波瀾千¶
盤萬折行路難愁看混沌開鑿處尚有斧跡留人間殳¶
山仙翁髮如雪胸蟠太和吐日月手中鍊石輕女媧五¶
色曽将補天裂憶聞羽客從之遊青霞光亂雲錦裘金¶
雞叫海白日慘桂樹四落空山愁昔年寒月照樽俎明¶
珠百斛輕于土君山鐵笛悲向人羞殺堂前栁枝舞君¶
<pb:KR4h0117_WYG_336-11b>¶
歸東吳懷故廬明星古宅非吾居會稽泱漭淛江險誰¶
探千載太史禹穴之遺書興因東歸發遂作東歸謡他¶
年相憶五情熱應知淚濕雙龍綃¶
　　　和馬貫五松小龍歌¶
五松小姑龍帝女綽綽飛璫夜行雨天吳移海醉不歸¶
江山千年作誰主漂星輾月流翠滑青霓曳裾玳窗八¶
同心縷結寄玉郎複疊毾㲪製霞襪玉&KR0902;轉水月獨漉¶
綷䌨香裠蹙蘭屋閒擲明珠贈宓妃一片長眉寫新緑¶
<pb:KR4h0117_WYG_336-12a>¶
罘罳瑶殿罩何年排空鳳管衢九天割鮮不食起鳴絃¶
水波帖玉無驚煙¶
　　　送賈彦徳訓導霍丘¶
中都會面得從容兩載同聴長樂鐘天近君門嚴虎豹¶
地寛人海混魚龍承恩自合歸宣室論道安能在辟雍¶
江栁春花増别恨白頭何日更相逢¶
　　　送僧遊浙西¶
可歎浮雲無定棲錫飛還向浙河西杯從揚子江中渡¶
<pb:KR4h0117_WYG_336-12b>¶
詩到生公石上題説法蓮臺花雨墜安禪芝室夜星低¶
他年元亮如同社相送無勞限虎溪¶
　　　送殷文學之闗中¶
博士才名成老翁又随聲教向闗中百年禮樂今重見¶
萬國車書喜會同泰華雲開仙掌出昆明水冷劫灰空¶
他時太史瞻星地應説奎光聚井東¶
　　　謝山中惠炭¶
山木燒餘逺寄将色如𤣥玉淺含霜光浮上室三冬煖¶
<pb:KR4h0117_WYG_336-13a>¶
氣逼寒爐五夜長吐出葛洪驚滿口吞來豫讓豈充腸¶
從今煨芋巖前客笑指松風石鼎香¶
　　　陳虚中外史煮石窩¶
仙人髙隠五雲邊煮石曽令夜不眠世上已聞飱玉法¶
山中休種采芝田丹爐藥與青猿守瀛海書從白鶴傳¶
歌罷洞章明月裏祇應微響落中天¶
　　　山窗獨坐¶
日落大江黑月上萬山静獨客坐寒窗孤雲起前嶺¶
<pb:KR4h0117_WYG_336-13b>¶
　　　楊栁詞二首¶
韶華無限暗中消揺蕩春光幾萬條却怪晚來風定後¶
雪花飛滿赤欄橋¶
曲江南陌亂垂煙勾引春風入管絃惆悵幾株憔悴盡¶
與人長繫别離船¶
　　　題美人圖¶
白玉簾開露氣浮芙蓉花近紫金鈎陽春一曲無人識¶
空拂銀筝下翠樓¶
<pb:KR4h0117_WYG_336-14a>¶
　　　復和五松小龍女歌答盧軒¶
東方龍君降靈女騰飈曳煙軋腥雨撲花掃海神亦悲¶
玉帝封為九河主貝宫銅龍刺雲滑彤臺鬬玉蛟粧八¶
瓊絲絡鳳騎紫霞金帖瓏瓏水晶襪鼇頭牽波月簌漉¶
翠幄銀屏沓珠屋倒窣天飄澆火龍九㸃齊州一時緑¶
撾鐘勸飲邀萬年花宫盤盤象青天湘妃獻樂鼓氷絃¶
下窺四海銷氛煙¶
　　　遊槎峰¶
<pb:KR4h0117_WYG_336-14b>¶
北極髙臨複道低金銀臺殿與雲齊山中日月開新教¶
海内文章憶舊題西澗水深龍已化東峰樹老鶴同棲¶
清遊更擬陪諸老絶壑天風散杖藜¶
　　　登秦駐山¶
此地曽經駐蹕來秦皇遺跡尚崔嵬採窮滄海無靈藥¶
歸到驪山有劫灰萬里黑風迷鬼國一杯弱水隔蓬萊¶
詩人弔古應多思落日詞丘首重回¶
　　　閒居¶
<pb:KR4h0117_WYG_336-15a>¶
絃管春深繞畵樓微風吹動玉簾鈎倡條冶葉俱無恙¶
相伴丁香結暮愁¶
　　　山中絶句¶
滿溪流水碧于苔無客重登舊釣臺惟有多情沙上鳥¶
向人飛去又飛來¶
　　　江南詞¶
暖氣晴嬌杜若洲沙頭狂客繫蘭舟采蘋多少江南女¶
揺蕩春光不自由¶
<pb:KR4h0117_WYG_336-15b>¶
　　　夜坐¶
蘭缸滅盡換寒更一枕餘香玉雪清怪殺無情樓上笛¶
攪人春夢到天明¶
　　王景彰(以字行/括蒼人)¶
　　　瑶臺翫月¶
瑶臺臺上秋月明瑶臺臺下秋水清道人持杯待月出¶
氣壓泰華吞滄溟嫦娥靚粧倚東井碾破瑠璃白千頃¶
興來吸盡金叵羅舞袖裵徊弄清影衷腸激發問青天¶
<pb:KR4h0117_WYG_336-16a>¶
何似當年李謫仙迢迢雲海望不極寧知天上今何年¶
玉階桂花下如霰瑶光欲墜明星爛微霜凜凜沾人衣¶
城上烏啼知夜半¶
　　　羅槃書屋¶
羅槃山色連青冥羅槃花開春滿城邇來文軌徧南服¶
構得書屋山之扄中有牙籖三萬軸𨽻古漆書聯汗竹¶
琬琰新收漢石經黌序亦開唐白鹿要将禮樂化殊方¶
夜深絃誦聲琅琅已聞文翁教岷蜀此邦更在岷之陽¶
<pb:KR4h0117_WYG_336-16b>¶
岷山之水向南流織女機絲涵素秋豈徒風氣開太朴¶
終看徳化齊中州羅槃書屋世無有今度有書垂不朽¶
不是蓮花幕下賔安得文光貫南斗¶
　　　劍閣圖¶
劍閣雲棧髙嵯峨嘉陵江水揚清波神扄鬼鑿閉幽閴¶
秋風古道無人過一朝日華忽西被宇宙淋漓盪元氣¶
霆轟飈舉神龍迷山川草木皆生意乃知世道有晦明¶
蜀山萬仞如砥平聖人在位四海清¶
<pb:KR4h0117_WYG_336-17a>¶
　　　題江南秋晚圖¶
十年不踏錢塘路江上晴煙渺輕素并刀誰剪秋半簾¶
夕陽正在西陵樹對之便欲發浩歌西風蕭蕭水増波¶
胥濤已入亂山去木落臺空幽思多¶
　　　賀西平侯大人平越州¶
元戎承制掃蠻方踏徧先王舊戰場又見孔明擒孟獲¶
何殊充國破西羌捷書入奏風雲動凱騎揚塵日月黄¶
聖主萬年垂大統海山無地不梯航¶
<pb:KR4h0117_WYG_336-17b>¶
　　　題畵¶
聞説蓬萊水已枯懶從海上拾珊瑚山前石爛雲生母¶
天際禽飛雪作姑三尺清氷雷煥劍一杯元氣長房壺¶
此中盡是瓊林侣何事年來不寄書¶
　　　題畫扇¶
二儀開混沌一氣藴精靈石乳通龍井天風老鶴汀江¶
山自吳楚寰宇際滄溟便欲抛塵俗尋真向草亭¶
　　　題畵草木奇峰¶
<pb:KR4h0117_WYG_336-18a>¶
蒼虬飛上天鱗鬛墜深麓長風吹不起散作千山緑¶
　　　題畫馬¶
天上房星燭地寒故教駿骨落人間如今紙上空形影¶
苦憶秋風十二閑¶
　¶
　¶
　¶
　¶
<pb:KR4h0117_WYG_336-18b>¶
　¶
　¶
　¶
　¶
　¶
　¶
　¶
　石倉歴代詩選卷三百三十六¶
