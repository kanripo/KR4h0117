# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.235347
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百二十
<pb:KR4h0117_WYG_320-1a>¶
欽定四庫全書¶
　石倉歴代詩選巻三百二十¶
　　　　　　　　　　　　明　曹學佺　編¶
　明詩初集四十¶
　　楊士竒¶
　　　夏夜用謝宣城韻答陸伯陽¶
連柝起髙城㣲鐘飄廣陌徘徊夏夜長懐人未眠客林¶
風有餘清庭月流虚白結思𣺌城南如何違促席¶
<pb:KR4h0117_WYG_320-1b>¶
　　　雜詩三首贈陸伯陽¶
中夜不能寐攬衣步前楹員靈肅清穆凉風颯以興秋¶
蟲亦何悲流響於階庭徘徊感節變綿綿憂思生四時¶
擲人去忽如流電驚立身庶及時僶勉苦無成竊愁盛¶
年邁將與秋草并念之不得言俛黙傷我情¶
　　　又¶
翩翩孤鴻雁遥遥鳴且飛寒隂翳洲渚日暮將安歸棲¶
棲客遊子獨往臨路岐薇食聊自甘卒嵗仍無衣達士¶
<pb:KR4h0117_WYG_320-2a>¶
守固窮遑恤寒與飢先民有遺言樂命復奚疑¶
　　　又¶
南國有佳人皎皎懐芬芳被服紈與綺五色何煌煌容¶
儀希世有音響流四方我懐往從之晨征越河梁嘉遇¶
誠獨難歡愛兩相當願得常擕手終嵗不相忘¶
　　　歸程阻風¶
淒風起西北日夕滿川坻寒雲結重隂曜靈隱髙暉驚¶
濤浩縱横零雨何霏霏行人念往路怫鬱多悲懐延頸¶
<pb:KR4h0117_WYG_320-2b>¶
望故鄉誓將赴東歸臨津不能濟竚立以徘徊安得凌¶
風翰奮絶起髙飛¶
　　　同蔡騏尚往尤禮文度朱智仲禮楊翥仲舉蔡¶
　　　　胄用遊東山(得剪字/)¶
歩出城都門逍遥望雲巘累月懐佳遊兹晨遂登踐梵¶
宇繞層阿飛樓凌絶峴方塘涵湛碧喬林茂敷衍繁翳¶
幽莫通丰葺紛不剪攀磴窮髙躋緑逕屢回轉是時微¶
雨散輕霞澹舒巻睇遥素横川俯夷緑盈畆陟䧏體自¶
<pb:KR4h0117_WYG_320-3a>¶
便顧盼心已緬况接曠士言復偶釋子辯柝空理弗昧¶
違喧抱逾展何因此閒棲永令浮慮遣¶
　　　雪中飲陸伴讀斗室¶
新齋坐閒敞瑞雪晃清妍寒消碧窗外光動玉琴前淹¶
流酌甘醴朗詠瑶華篇自然紛慮靜即此對羣仙¶
　　　樵雲詩¶
悠悠南山雲素心澹相似偶託樵采迹遂隱山雲際雲¶
中有灌木四散枝葉繁薄剪去蒙翳詎令傷本根昨朝¶
<pb:KR4h0117_WYG_320-3b>¶
買斧來蹔入廬陵縣五馬出輝煌低頭愧相見芙蓉盪¶
晻靄環洲亦氛氲一返伐木處丁丁誰得聞¶
　　　送康孔髙紀善還鄉¶
澤暄冰始泮林霽雪猶積肅肅征輛馳翩翩城南陌以¶
我同旅人看君獨歸客青春别鄉縣白首滯京國念此¶
増懐思何由盡離席¶
　　　齋宿聴周編修彈琴¶
羣處諒有適單居恒鮮歡樂只衆君子齋沐此盤桓華¶
<pb:KR4h0117_WYG_320-4a>¶
缸照綺席香氣藹焚蘭爰理嶧陽桐為我三四彈遲遲¶
寫商意宛宛含幽歡怡我中和抱滌我沉鬱端所懐在¶
古操焉知清夜䦨¶
　　　題陳叔起畵¶
青山帶長林虚亭夐蕭爽溪水流玉虹天光涵滉瀁頫¶
潔淹澹遊搴芳愜幽賞邈爾髙世懐脱畧浮雲上惟有¶
同心人扁舟日來往¶
　　　題劉伯塤所藏雲山圖¶
<pb:KR4h0117_WYG_320-4b>¶
一片青山是何處複嶺層巒清可數春來縹緲生白雲¶
雲際連延見芳樹雨聲半夜漲溪流隱者虚亭近水幽¶
尋常書帙有真樂况復同志來扁舟展圖彷彿沙溪路¶
四十年餘記曽去鵝鼻峯髙捲翠嵐雞潭波靜澄寒霧¶
百川先生富天趣一笑相逢豁襟度擕酒持魚踏白沙¶
共我酣吟不知暮先生乗雲竟不歸令弟郎曹榮錦衣¶
每同感慨論疇昔還憶舊遊心不違我愧非才侍丹闕¶
壯嵗叨榮已華髪投簪他日或蒙恩更訪沙溪棹明月¶
<pb:KR4h0117_WYG_320-5a>¶
　　　題朱給事所藏馬牛二圖¶
矯矯皆雄姿來從渥洼涘金羈未絡頭散誕春風裏試¶
令剪拂效驅馳君看一日輕千里¶
宛宛栁絲柔綿綿芳草緑三月耕犁閒春田雨新足紛¶
紛陌上驟青驄獨占溪南坐黄犢¶
　　　君馬黄¶
君馬黄我馬白並出青樓東俱驟緑楊陌陌頭春日遊¶
人多復恐紅塵暗玉珂長安大道淨如洗回轡聫翩若¶
<pb:KR4h0117_WYG_320-5b>¶
流水一雙意氣逼青春共指天門五雲裏男兒髙步㑹¶
成名何須一日千里行¶
　　　任丘道中¶
霜栁未全稀風沙不住飛居人過驛盡獵火隔河㣲客¶
路衝寒景天恩戀禁闈金臺行漸逺回首思依依¶
　　　晩次景州遇李頎給事吕文質進士¶
下馬郭西村蕭條盡掩門荒城明落景獨樹出平原野¶
水條侯墓寒蕪董氏園閒因訪遺事邂逅故人論¶
<pb:KR4h0117_WYG_320-6a>¶
　　　重過濟寧¶
閭井皆臨牐郊原四望平横峯連岱嶽分水向彭城笳¶
鼓屯千騎舟車㑹兩京沿洄未能住俱是重王程¶
　　　早入薊州¶
極目平蕪際清山畵不如彩雲迎霽旭翠栁帶澄渠地¶
重城逾壯年豐廩有餘未應兩岐詠獨係漢人書¶
　　　岔道觀獵¶
已度重闗險初臨廣野平嵐兼逺水白山擁半空青扈¶
<pb:KR4h0117_WYG_320-6b>¶
蹕同三事蒐原合五兵農閒陪閲武亦得暢予情¶
　　　送襄陽王時中知縣¶
銅章仍出宰金闕已知名歸治中牟縣重經故郢城輕¶
霞江樹曉疎雨漢皋晴還憶滄浪曲清泠好濯纓¶
　　　和陸伯陽池上梅花¶
圃裏池邉樹樹花連松傍竹似山家香浮書幌風初動¶
影上琴牀月半斜延客别穿幽徑入接隣更築短墻遮¶
慿教横笛休驚落愛此來看日正賒¶
<pb:KR4h0117_WYG_320-7a>¶
　　　泊金口次友人韻¶
屬玉飛鳴沙嶼傍梅花如雪照晴岡數家茅店臨金口¶
百里山城望漢陽浣女暎紗寒水碧棹郎吹笛暮雲長¶
鄉闗迢逓鄉書杳愁立西風視雁翔¶
　　　送黄叔昭歸文江¶
賜歸初買上江船歸路何因復愴然渡海㡬人還故里¶
到家三月及春田碧梧丘壠回生色緑水園林捲宿烟¶
莫歎物情非夙昔青山還暎舊門前¶
<pb:KR4h0117_WYG_320-7b>¶
　　　送向武全吏目¶
一命微官萬里程清時行送魯諸生天連粤徼孤城險¶
家渡湘江數口輕楊栁飛花霑去棹桄榔雜樹隱離情¶
才髙莫歎淹遐僻政滿還來謁聖明¶
　　　九日過宿遷縣¶
掛席迢遥晩未休行程邐迤望邳州數家農舍通籬落¶
㡬處漁船聚洑流回首鄉園天渺渺驚心時序水悠悠¶
紫茰黄菊非無意沙鳥汀雲漫自愁¶
<pb:KR4h0117_WYG_320-8a>¶
　　　送蕭雅容郎中歸南京吏部¶
都門新酒鬱金香窈窕箏彈陌上桑烟栁千絲牽别恨¶
春花萬㸃映行裝碧山近帶金陵郭白雪清含粉署郎¶
官府日長無一事寄詩頻到五雲坊¶
　　　李縣丞之官臨皋¶
少年閭巷共嬉遊邂逅京華總白頭奉使曽持巴郡檄¶
之官仍買潞河舟嶺南翠霧含津樹海上紅霞映縣樓¶
懐抱公餘清似水題詩還憶寄中州¶
<pb:KR4h0117_WYG_320-8b>¶
　　　送龍公常之建寧驛丞¶
咸淳進士衡州佐異代風流見逺孫謁選三年依北闕¶
承恩二月發南轅官程僻逺稀迎客廨宇清幽不閉門¶
碧水丹山足閒暇頻收書冊玩㣲言¶
　　　送孫從吉主事¶
河上蒹葭初著霜臨河撾鼓發官航面承天語朝辭闕¶
身著宫袍晝近鄉錦樹拂雲明使斾碧山如畵對仙郎¶
由來襟袍清於玉寫得梅花好寄將¶
<pb:KR4h0117_WYG_320-9a>¶
　　　送蕭生下第南歸¶
少年懐寳謁京畿又向明時下第歸薊北鶯啼春後滿¶
淮南樹色雨中微手披經史常忘食家傍園林靜掩扉¶
終待秋風摶六翮九霄雲淨看髙飛¶
　　　上清袁止安寄詩余以寫竹奉酬并步來韻¶
京華一别嵗頻更長憶同年老弟兄軒冕無心蹔同俗¶
山林有道竟違榮石田過雨瓊芝潤金籙開函玉女清¶
貎得崐丘青鳯羽因風遥答故交情¶
<pb:KR4h0117_WYG_320-9b>¶
　　　古意答伯陽¶
河洲雙鴛鳥流蕩還相逐皎皎白楊花風吹不相續¶
　　　山齋¶
春至還往稀日照山窗靜時有石泉鳴泠泠入孤聴¶
　　　清隂谷¶
陽和二三月緑栁垂滿地春風吹蹔開望見南山際¶
　　　三十六灣¶
湘隂縣南江水斜春來兩岸無人家深林日午鳥啼歇¶
<pb:KR4h0117_WYG_320-10a>¶
開遍滿山紅白花¶
　　　江上早行¶
漢陽樓上鼓初稀烟栁曨曨一鵲飛乗月不知行處逺¶
滿江風露濕人衣¶
　　　寄思貽兄四首¶
思貽先生守道園池邉竹下敞幽軒焚香坐隱烏皮几¶
隔水蒼山正對門¶
溪上流虹映壁經溪頭春樹拂簷青小車閒日何人到¶
<pb:KR4h0117_WYG_320-10b>¶
㑹有光華動徳星¶
未報君恩未乞身每看南雁重傷神清溪亦是朝宗水¶
遥想臨流憶逺人¶
螺湖盤古白雲堆憶著常因夢裏回得似籃輿引諸弟¶
年年霜露及時來¶
　　　九日懐黄學士¶
去時相約看黄花花滿園林未到家惆悵别來無一字¶
西風極目雁行斜¶
<pb:KR4h0117_WYG_320-11a>¶
　　　紅心驛¶
馬頭近見紅心驛茅屋參差半酒家瀟洒赤欄橋外栁¶
西風吹折數枝斜¶
　　　題畵¶
竹樹紛紛翠欲迷山雲半斂水禽啼何人自有清幽趣¶
不放扁舟過剡溪¶
　　　薊州道中見菊花有懐諸君子¶
秋光漸近重陽節緩轡垂鞭踏軟莎却憶玉堂閒白晝¶
<pb:KR4h0117_WYG_320-11b>¶
誰家庭館看黄花¶
想見聫鑣西出城酒壺詩巻共髙情看山騎馬漁陽郭¶
也似平坡寺裏行¶
　　　遇山居老人有感二首¶
細栁鮮桃瀲灧春白雲流水淨無塵看渠鶴髪林居者¶
只傍青山老此身¶
著處溪山可置身古人求志不求聞從前未有匡時術¶
只合擕家傍白雲¶
<pb:KR4h0117_WYG_320-12a>¶
　　　題菊送别¶
送行漸及黄花節江北江南白露寒為有清香宜晩嵗¶
獨憐彭澤未休官¶
　¶
　¶
　¶
　¶
　¶
<pb:KR4h0117_WYG_320-12b>¶
　¶
　¶
　¶
　¶
　¶
　¶
　¶
　石倉厯代詩選巻三百二十¶
