# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.067178
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百十三
<pb:KR4h0117_WYG_313-1a>¶
欽定四庫全書¶
　石倉歴代詩選巻三百十三¶
　　　　　　　　　　　　明　曹學佺　編¶
　明詩初集三十三¶
　　陳全¶
　　　送叔韜兄歸長樂¶
擕手出都門悵然千里心悠悠河橋上送子歸故林維¶
時初夏交天宇無氛祲川原翳衆綠灌木澄幽隂滄波¶
<pb:KR4h0117_WYG_313-1b>¶
𣺌離思黃鳥鳴好音撫景易為感念别亘冲襟亦有盈¶
樽酒對之不能斟我家南山下白雲澹遥岑别來幾何¶
時歲月忽已深誓將随爾歸焉得辭華簪遥持一書札¶
因之南飛禽¶
　　　送林遵性之趙州高邑
先生本章縫卓犖不世見胸中三百篇了了毛萇傳手¶
持天人書欲獻明光殿何意領微官飄然出畿甸别來¶
幾何時鬂髪各已變徒有白下尊畱君不成宴北上風¶
<pb:KR4h0117_WYG_313-2a>¶
土寒兹行慎霜霰予愧在詞垣知君不能薦¶
　　　周錬師九峰書隱¶
九峰碧嶙峋清暉亘墟落上有仙人居梯巖架樓閣吾¶
師紫霞客錬形卧丹壑樵采幾春秋心與雲無著朝拾¶
澗底薪暮煮爐中藥有時釋斧柯長歌振寥廓都無朝¶
市喧而多山水樂愧我絓華簪不得随鸞鶴何日賦歸¶
來投身永棲托¶
　　　題樊可久滄浪秋興¶
<pb:KR4h0117_WYG_313-2b>¶
滄浪有遺逸興與滄浪深恬然萬慮遣曠矣諧遠尋澄¶
江輕舟移秋水清人心機忘趣自適魚鳥隨浮沉蕭蕭¶
蘆葦鳴悠悠鴻雁音所願得其樂時復彈吾琴浦口見¶
新月扣舷發長吟回橈泊孤嶼餘聲澄碧林¶
　　　南徐霽景送章先生歸紹興¶
金陵際南徐縱我千里目呉㑹連百城丹陽曠平陸蒼¶
茫散曙霞滉漾耀晴旭北固遠逾青練湖澄更綠微風¶
引輕㠶長天澹孤鶩側聞京口鐘復聽陽闗曲歸興滿¶
<pb:KR4h0117_WYG_313-3a>¶
山隂令人想芳躅¶
　　　題衞之弟雲松軒¶
夢寐登匡廬松徑日巳曛白雲澹巾舄紫氣恒氤氲芙¶
蓉鏡中落瀑流天上聞依微見嵐嶺杳靄仙源分猿飯¶
寒澗下鹿行清溪濆陽巖散霞彩隂洞滋簟紋忽值謫¶
仙人石牀酒微醺翩然向予笑遺以漆書文自愧非道¶
流何能離垢氛覺來玉堂空槐月凉紛紛吾弟獨騫舉¶
翛然卧松雲孤閒林壑姿偃蹇鸞鶴羣何時會連枝與¶
<pb:KR4h0117_WYG_313-3b>¶
爾同清芬¶
　　　解珎竒秋江晩釣¶
澄江澹夕波危峰逗煙景孤坐一竿秋微風鬂絲冷釣¶
國非所任濯纓趣方領長嘯山月高蒼茫楚天逈¶
　　　張彦炳福泉書舍¶
結宇近山麓而無塵事侵鈎簾挹空翠白雲生遠林牙¶
籖清晝永燈火閒堂深泉聲雜春誦野趣共朝吟陽崖¶
瀉飛瀑泠泠入孤琴地偏見馴鹿樹宻宜幽禽悟茲静¶
<pb:KR4h0117_WYG_313-4a>¶
中境契彼塵外心念子金閨彦妙齡尚華簪别來故園¶
夢夜夜南山岑¶
　　　送陳履中太常¶
祖席金陵春買棹秦淮曉故國天外遥片㠶望中小白¶
雲澹遠岑煙樹帯歸鳥長嘯歌考槃微風度林杪¶
　　　臨清軒¶
結宇臨迴溪溪水綠且深晶明漾天鏡洞徹清人心寒¶
潭逗雲影遠樹澄夕隂房襱襲餘潤爽氣凝冲襟境静¶
<pb:KR4h0117_WYG_313-4b>¶
意自適魚鳥隨浮沉時將氷絃理或和滄浪吟於焉得¶
所樂聊用忘華簪¶
　　　挽蘇伯厚先生¶
寒暑有代謝節序昜蹉跎夫子乘運化悽愴將奈何生¶
存簮組榮死没歸山河向來歡娯人零落亦已多西日¶
不返照逝川無停波惝惚魂若存感慨成悲歌¶
　　　送陳積中歸省¶
擕手出都門送子歸故山故山𣺌何許白雲蔽層巒所¶
<pb:KR4h0117_WYG_313-5a>¶
念定省曠豈傷道里艱歸興自飄逸離懷徒慨嘆南風¶
吹行舟去去不可攀晨發伍子祠夕憇嚴陵灘松陽鬱¶
喬木隂隂翳柴闗登堂展嘉慶喜遂庭闈歡而我别慈¶
侍三載何當還感兹五情熱惻愴摧肺肝因聲寄天末¶
佇望南歸翰¶
　　　桑林書屋¶
結宇桑林間垂屏絶紛擾地偏見馴鹿春至鳴好鳥横¶
琴露氣繁捲幔煙光曉有時聞吾伊琅琅度林杪其當¶
<pb:KR4h0117_WYG_313-5b>¶
謝清輝振翮青雲表¶
　　　題送陳希道歸玉融二首¶
祖席金陵秋解纜秦淮曉故國天外遙片㠶望中小惆¶
悵未能歸雲濤空浩渺(右秦淮棹别/)¶
浮雲本無心飄揚隨所適朝出鴒原隂暮歸雁峯夕感¶
物傷我懷離情豈終極(右閩嶠孤雲/)¶
　　　送林漢遠南歸¶
晨興出都門駕言送之子離思亘冲襟滄波渺千里非¶
<pb:KR4h0117_WYG_313-6a>¶
無葵藿心蹔爾問桑梓祖席白下亭買櫂秦淮涘疾風¶
吹征㠶倐忽閩江水丘隴思彌深雲樹情曷已佇立空¶
踟蹰因之歌陟屺¶
　　　題羅汝文山水¶
飛夢淩匡廬晞髪五老峯長天散氛翳削出金芙蓉林¶
谷轉森邃溪迴路彌通澄江波澹澹霽日花濛濛隂澗¶
長瑶草陽崖明藥叢樓臺霄漢上雞犬雲蘿中杳靄逢¶
羽人秀眉顔貎紅授我寶丹訣相期躡仙踪覺來玉堂¶
<pb:KR4h0117_WYG_313-6b>¶
逈彷彿聞疎鐘披圖起遐想逸趣諧心胸丹梯如可攀¶
共汝巢雲松¶
　　　送陳從器歸長樂¶
置酒新亭上親賓儼成行蘭肴雜肥鮮綺席羅瓊漿顧¶
兹繾綣情樂飲各盡觴中筵忽不懌援琴撫清商絲桐¶
昜為感離思擾中腸念子連枝别荏苒逾十霜豈不眷¶
友愛嘉㑹安可常驪歌首前途僕御促行裝故鄉渺何¶
許路繞川原長翹首閩山雲惻然五内傷願為晨風翼¶
<pb:KR4h0117_WYG_313-7a>¶
送子東南翔¶
　　　送熊給事尊甫歸江右¶
祖席白下亭買櫂秦淮浦人分梧葉秋恨帯芭蕉雨長¶
風吹片㠶倐忽邈何許矯首隔雲山望望空延佇¶
　　　林伯璟湖山書室¶
結廬依湖山而無塵迹侵端居事佔𠌫水木澹冲襟鈎¶
簾挹空翠白雲迷逺林地偏見馴鹿樹密聞幽禽牙籖¶
清晝永燈火閒堂深微風動虚幌明月生素琴悟兹静¶
<pb:KR4h0117_WYG_313-7b>¶
中趣契彼塵外心矧兹游龍門行當膺華簪别來故園¶
夢夜夜湖山岑¶
　　　題胡宗器山水¶
丹壑凌翠微上與仙源通垂蘿翳雲日湛露滋藥叢結¶
宇臨迴溪清暉隱房櫳永日對紋楸無乃柯山翁披圖¶
起遐想逸思諧心胸¶
　　　陳景茂榕山書室¶
結宇依榕峰垂帷謝紛擾嵐翠落堦除書聲度林杪橫¶
<pb:KR4h0117_WYG_313-8a>¶
琴碧嶂秋草聖墨池曉期當謝清暉振翮青雲表¶
　　　應召之金陵晩過彭城¶
揚舲上金臺日暮過彭城川原曠何許雉堞何峥嶸英¶
雄久寂寞山水空含情憑高欲訪古乘月且宵征¶
　　　山水小景為銓曹周宋武作二首¶
散帙落空翠鈎簾見嵐嶺石徑翳苔花天窗逗雲影孤¶
琴如有期興入煙蘿頂¶
花溪過殘雨青嶂多白雲林亭透水木清暉長在君惟¶
<pb:KR4h0117_WYG_313-8b>¶
應采真者相期投鶴羣¶
　　　題林士悅所藏張師䕫為古木上人畵¶
川岳藴竒秀紺宇依白雲寥寥靈境静佳氣恒氤氲垂¶
蘿翳古木石磴滋苔紋真僧此巖棲㝠心離垢氛花雨¶
林外落空香天上聞蹇驢者誰子無乃陶徴君相期結¶
蓮社翛然鸞鶴羣披圖發遐想泚筆揚清芬¶
　　　送游錬師月窗歸九峰¶
九峰羽人浮丘客霞珮雲裾帝城陌相逢共喜故鄉人¶
<pb:KR4h0117_WYG_313-9a>¶
况是他鄉轉相得一從錬鼎栖碧山餐松啖栢返童顔¶
垂蘿絶磴人希到流水浮雲心自閒芝房宴坐移朝夕¶
曲几焚香守𤣥黙半榻松風入幔寒一簾蘿月當窗白¶
有時振翮青雲表俯視浮生亊紛擾洞裏那知歲月深¶
壺中孰謂乾坤小昨承明詔覲九重羽流駢集如雲從¶
𤣥經坐演神樂觀靈壇跪啓朝天宮聖明孝感通天地¶
遂遣真仙發靈秘青鸞白鶴互呈祥甘露醴泉同獻瑞¶
瑞物由來出睿表道流咸沐渥恩濃瓊漿夜飲天厨酒¶
<pb:KR4h0117_WYG_313-9b>¶
雲珮朝辭長樂鐘兹晨别我歸山去鶴氅翩翩駕仙馭¶
潭水津頭若箇峯青童笑引雲深處君登仙籍隔塵寰¶
我愧金門羈一官他年若遂歸來願亦欲從師問大還¶
　　　送叔冶歸長樂¶
風急斷鴻飛天空曉霜白何處獨闗情都門送行客行¶
客歸鄉情最多他鄉送客情如何離筵不醉白下酒臨¶
岐忍聽驪駒歌昔子寧親上京國年少聲華已籍籍逸¶
足長期霄漢高綵衣且覲庭闈側故園一别幾經年尚¶
<pb:KR4h0117_WYG_313-10a>¶
書丘隴孤村邊一坏黃壤生秋草百尺高梧落晩烟子¶
今拜掃歸鄉曲蹔别嚴君泪盈掬積雪浮空晩泊舟野¶
梅村店寒投宿我家遥在海東隅堂下紅萱日漸踈到¶
家兄弟如相問為道平安好寄書¶
　　　送繼初歸長樂¶
東風吹綠秦淮柳呉姬新壓槽頭酒鳯凰臺下勸離觴¶
朝唱驪駒暮分手昔君高卧滄浪灣學得劉伶能閉闗¶
時貴門前足不到曲肱飲水心常閒閒居自分清泉釣¶
<pb:KR4h0117_WYG_313-10b>¶
誰知夢叶非熊兆忍將白髪下東山不學青年向西笑¶
天路迢迢入帝京聖恩偏遂乞歸情雲霄不逐鷺鴛去¶
煙水還尋鷗鳥盟兹晨别我東門路春雨孤㠶不堪駐¶
興入三山若箇邊太常籌谷雲深處¶
　　　題張大尹春江羣魚巻¶
雨香雲細東風暖藻荇叅差蒲葉短江頭朝日麗晴暉¶
游鱗蕩漾春波滿大魚鼓鬛恣悠揚小魚作隊俱洋洋¶
披圖展玩意自適豈羡莊叟遊濠梁¶
<pb:KR4h0117_WYG_313-11a>¶
　　　賦得秦淮送王紀善可貞之魯¶
秦淮之水流滔滔石城巉巖春漲高江㹠吹風動天鏡¶
海鷗拂雪飛銀濤城頭車馬日來去酒幔紅橋映芳渚¶
樹色遥分揚子煙潮聲近作長干雨潮落潮生自古今¶
綠蕪寒雁晩沉沉片㠶長送行人遠滄波不盡離情深¶
君隨銅輦登彤邸東魯迢迢幾千里應教閒時肻寄聲¶
日向秦淮候䨇鯉¶
　　　題王介軒先生白雲巢¶
<pb:KR4h0117_WYG_313-11b>¶
六平山深多白雲白雲飛來長為君縈林觸石互隱見¶
浮紈積翠何絪緼若人結屋此山住長與閒雲共朝暮¶
忽然西笑逐飛龍雲亦隨君度江去素綵輕盈上繡衣¶
紛紛片片帯霜威捧日乍升霄漢上隨風還向閩山歸¶
歸來巖扉宛如昨此心况與雲無着野性惟應愛鹿麋¶
荷衣不到驚猿鶴道在心閒任巻舒逹生委運竟何如¶
亦知萬化終歸盡願駕白雲游太虚¶
　　　送呉經歴澤民復職紹興¶
<pb:KR4h0117_WYG_313-12a>¶
庭梧一葉飄金井露濕鳴蛩夜初冷晨鐘聲動送行人¶
殘月斜明逗孤影羡子延陵賢後昆逢時吐氣揚清芬¶
昻藏已見瑶䑓鶴騰㳫能空冀北羣黃堂贊政更竒偉¶
寒露氷壺清見底庭閒鳥雀下堦除幕静芙蓉泛秋水¶
三年報政謝玉京南宫奏最沐恩榮白門朋舊俱惜别¶
棠隂父老遥相迎兹晨買棹秦淮路一片風帆不堪駐¶
後夜相思空斷腸矯首稽山隔煙樹¶
　　　送陳叔能之西安¶
<pb:KR4h0117_WYG_313-12b>¶
對酒撃長劒陽闗三疊聲相㸔惜分手欲别難為情君¶
家與我同鄉縣夙昔論心非結靣西窗夜雨對青燈南¶
苑春風接高宴憶昨同舟共紫宸白門三見柳枝新去¶
家未久頭應白在客相㸔情更深此行振鐸西安路千¶
里雲山舊遊處日邊斗酒未成歡天際飛雲不堪駐三¶
衢咫尺近鄉闗莫向明時厭冷官為語吾宗老文學相¶
期努力共加餐¶
　　　孫主事龍津春曉¶
<pb:KR4h0117_WYG_313-13a>¶
老髯午夜鳴西頂雨漲清流溢山井曉風清漾碧粼粼¶
殘月斜明逗虹影香簾喚醒春茫茫曈曨羲馭升扶桑¶
暖霞綠霧互明㓕濛濛空翠侵肌凉天池奮翼非常調¶
俯視龍津一盃小玉虹滴水漏聲殘夢入爐峰春正曉¶
　　　茶坡八詠為淳安許匡作¶
茶坡山水稱絶竒清溪一道相逶迤翠屛嵯峨擁青黛¶
拳石錯落排仙棋溪心羅漢顯真像石靣兒童儼相向¶
靈龜仙鶴互呈祥上水橫江各殊狀南陌春深谷雨收¶
<pb:KR4h0117_WYG_313-13b>¶
農人負耒晨驅牛東津渡口晩色浄夕陽水檻㸔垂鈎¶
此中勝槩多超異况有賢人更清致平泉綠野未足跨¶
蘭亭輞川果何愧萬事無心酒一觴是非榮辱總相忘¶
風前舉棹鷗隨艇月下鳴琴鹿近牀林泉正可諧清賞¶
仙佩何期即長徃承家况有阿戎賢致身巳在青霄上¶
白下相逢志不羈示予八詠索題詩期君且展經濟畧¶
他日歸休良未遲¶
　　　賦得灤河氷送張淑豫進士之北京¶
<pb:KR4h0117_WYG_313-14a>¶
君不見灤河之水幾萬里東流浩浩無時已朔風惨淡¶
寒霜凝一夜河流千尺冰將軍欲渡馬蹄滑客子晨過¶
肌欲裂光凝匣劎凍不開寒透狐裘冷如鐵躍鯉曾聞¶
孝子名滹沱乍合啓中興堪供宰輔助調爕還向詩人¶
懷戰兢都門出祖春將半懸想灤河冰已泮交情慎勿¶
逐流澌貞潔相期同歲宴¶
　　　鄭大尹儆琴趣堂¶
製錦綰銅墨政平心亦閒簷枝掛蒲鞭理人絃誦間琴¶
<pb:KR4h0117_WYG_313-14b>¶
堂訟息無機慮拂軫調徽得深趣豐山氣肅霜鐘清瀟¶
湘夜静秋鴻度一曲陽春太古音千門桃李澄幽隂鳴¶
鳩拂羽桑田綠馴雉朝飛麥隴深絃歌百里如鄒魯坐¶
令民俗皆淳古聲樂田來與政通不獨當年稱單父¶
　　　送金長史之新淦¶
旅邸春歸盡那堪又送君驪歌空把别盃酒惜離分征¶
斾飛呉雨孤㠶入楚雲金川蓮幕静遲爾報清芬¶
　　　送江司訓之開化¶
<pb:KR4h0117_WYG_313-15a>¶
一經遊上國千里惜分岐别路花明綺離筵柳拂絲揚¶
帆春雁盡投驛晩鸎遲想到家林日諸生候絳帷¶
　　　送人尹江右¶
窮冬正蕭索離思又匆匆風雨孤㠶别琴尊幾日同雪¶
晴淮水急雲盡楚天空花縣絃歌暇題緘寄塞鴻¶
　　　送人之天官¶
芳草正萋萋離筵惜解擕帆開江樹遠人去浦雲低驛¶
路嘶征馬津亭候曉雞九重憐赤子深用慰黔黎¶
<pb:KR4h0117_WYG_313-15b>¶
　　　送人遊錢塘¶
錢塘古都㑹風物盛繁華綠樹人煙合青樓酒幔斜湖¶
山開麗景羅綺艶晴霞子去登臨候還尋和靖家¶
　　　雲濤海月送南翁上人歸囊山¶
京國長為客都門又送僧千峰㸔飛鍚䨇樹見傳燈身¶
與雲無着心將月共澄囊山弦誦處趺坐演三乘¶
　　　雲庄種藥¶
羡爾幽棲日嵓扉不可扳鳥啼清嶂静猿卧白雲閒度¶
<pb:KR4h0117_WYG_313-16a>¶
嶺尋芝去開田種术還願希金鼎液為我駐頺顔¶
　　　叙舊¶
故國别來久那堪憶舊遊鶯花春接席風雨夜同舟明¶
月心千里青山夢一丘相思限呉越雲樹共悠悠¶
　　　查濟中東谷¶
千峯縈紫翠一徑入花源地僻疑盤谷山深訝陸渾僧¶
歸雲外寺漁唱水邊村高士時相過陶然共一尊¶
　　　題李彦長盤谷序後¶
<pb:KR4h0117_WYG_313-16b>¶
李愿棲隱處寥寥隔世氛橫琴山翠落捲幔水聲聞松¶
偃留𤣥鶴簷虚挂白雲耳孫千載下猶解躡清芬¶
　　　題林教諭萬竹書庄¶
羡爾書庄萬竹林幽居偏得子猷心閒宵隱几秋聲落¶
盛夏鈎簾雪意深雲帯幽香侵縹帙鶴翻殘粉上瑤琴¶
自憐十竹軒前玉别後春風長幾尋¶
　　　送錬師歸莆田¶
遠承飛詔入京華又捲𤣥經上羽車鶴氅已沾新雨露¶
<pb:KR4h0117_WYG_313-17a>¶
仙幢遥指舊煙霞連天佩影呉霜白隔水簫聲楚雁斜¶
想到琳宫春尚早歩虚閒繞碧桃花¶
　　　寄潘伯時¶
三溪橋上惜分襟别後頻懸悵望心呉楚天空春雁盡¶
闗河人遠暮流深安仁獨賦閒居好司馬那知久病侵¶
顧我朝簪猶未擲何時同醉荔花隂¶
　　　寄諸弟¶
空堂遥夜思依依鐘鼓初殘啓曙扉明鏡流年䨇鬢換¶
<pb:KR4h0117_WYG_313-17b>¶
青山舊業幾時歸平蕪鴻雁㸔應盡芳草春塘夢欲飛¶
為報惠連相憶否京華音問莫令稀¶
　　　送林典史正𢎞歸天台¶
御河冰泮桞條新才子鳴珂覲紫宸淡月疎鐘䨇闕曙¶
暖風晴草萬家春南宮奏最多嘉績白下離尊有故人¶
明到天台仍入幕赤城遺老候車塵¶
　　　送陳秀才循歸三山¶
都門祖席送行車才子承恩出石渠東觀能書推逸少¶
<pb:KR4h0117_WYG_313-18a>¶
文園多病見相如孤舟浙水寒潮落獨樹闗門霽雪初¶
明到泮林絃誦暇題封好寄岊江魚¶
　　　送鄞邑主簿復職¶
䨇闕朝天承寵渥都門祖帳惜分擕布帆孤挂隨鴻影¶
驛路重經信馬蹄楓落呉江寒月白潮平淛水暮雲低¶
殷勤早食琅玕去枳棘何辭且蹔棲¶
　　　送鄭典史復職永嘉¶
奏最金門雪正花又㸔啣命出京華寒山匹馬經呉苑¶
<pb:KR4h0117_WYG_313-18b>¶
春水孤帆入永嘉蓮幕政閒稀報事莎庭吏散早休衙¶
莫嗟卑秩多留滯好領皇仁到海涯¶
　　　挽文江周處士¶
鶡冠瀟洒隱桑園高蹈由來遠世喧三徑落英霜後酒¶
幾株喬木水邊村黃粱已熟盧生夢哀些難招楚客魂¶
遥想夜臺無一恨阿咸名譽擅詞垣¶
　　　賦得白鷺洲送楊宜之歸廬陵¶
潮落江心見遠洲數行汀鷺斷磯頭石城遥際孤煙没¶
<pb:KR4h0117_WYG_313-19a>¶
揚子平分二水流芳草綠波空悵别暮雲春樹更闗愁¶
玉堂蹔有還家興未許閒情狎海鷗¶
　　　送朱楚善大尹之鄒¶
南宫奏最沐恩波握手都門奈别何呉樹曉聲霜外落¶
嶧山寒色雁邊多西風野渡孤帆遠斜日津亭匹馬過¶
聞道棠隂人候久莫將行李更蹉跎¶
　　　送魏彦恩之連州¶
楊柳絲絲繫别情旗亭把酒送君行鸎花寥落三春暮¶
<pb:KR4h0117_WYG_313-19b>¶
雲水蒼茫萬里程梅嶺瘴消香騎遠桂江風静布帆輕¶
到官如見陽山令為道平安蚤寄聲¶
　　　送黃德光之瓊州¶
一麾出守赴遐陬何限衣冠送遠遊細柳新鶯娯祖席¶
斷雲歸雁帯行舟桄榔葉暗蠻煙浄荔子花香瘴雨収¶
邊徼從今無警候鯨波萬里盡安流¶
　　　蘇䑓古柳送黃典史歸長樂¶
呉苑繁華似昔年千株楊柳尚依然長臨南陌迷行客¶
<pb:KR4h0117_WYG_313-20a>¶
曽逐東風拂舞筵高樹蒼烟飛鳥外亂蟬黃葉夕陽邉¶
歸期早慰棠隂候莫把長條繫别船¶
　　　乙未元旦早朝簡林編脩尚默(時林侍/奉天殿)¶
椒盤喜迓歲華新共整朝衫覲紫宸霽雪漸消寒外臈¶
東風先報禁中春班趨鵷列星辰近地切鸞坡雨露均¶
共荷發生何補報願輸丹懇荅皇仁¶
　　　送王别駕之太平¶
傳經璧水舊馳名作郡今㸔佐太平殘雪亂山行客思¶
<pb:KR4h0117_WYG_313-20b>¶
離堂别酒故人情春回淮浦孤㠶渡路入當塗五馬迎¶
公暇題緘寄知己好憑歸雁到瑶京¶
　　　秋江别意¶
西風蕭瑟白蘋洲江上離人賦遠遊落日明霞千嶂晩¶
斷蟬黃葉幾家秋長天候雁將行色極浦寒潮帯别愁¶
客裏披圖增感慨不堪吟倚水邊樓¶
　　　鄭景能洪山書¶
翠微精舍扆洪山曲几明窗盡日閒磵壑雲深嵐氣溼¶
<pb:KR4h0117_WYG_313-21a>¶
石牀雨積蘚花斑松邊煮茗留僧話竹外鈎簾待鶴還¶
自是長才終宦逹未應林壑久躋攀¶
　　　奉和胡學士冬至後六日游牛首山佛窟韻¶
紺殿迢遥石徑微紅塵不到市聲稀潭腥定水知龍逝¶
松偃低枝見鶴歸載酒詞臣畱墨妙談禪老衲悟真機¶
蹔游自足諧清賞却笑淵明早拂衣¶
　　　墨菊¶
嫩菊散輕煙青蕋含朝露不見柴桑翁遙情托毫素¶
<pb:KR4h0117_WYG_313-21b>¶
　　　墨竹¶
月白三湘秋河明上池水夜半玉簫寒青鸞忽驚起¶
　　　羅寺晩鐘¶
稍分清籟寒復送斜陽暝煙際聲未沉僧歸在蘿徑¶
　　　曲磵垂虹¶
淙淙風雨鳴澹澹虹霓白引領孤興遥蒼林界秋色¶
　　　十八學士棋圖¶
唐家樓閣儼瀛洲簪佩聮翩結勝遊山水蒼蒼圖畫裏¶
<pb:KR4h0117_WYG_313-22a>¶
漢陵無樹不宜秋¶
　　　題張天師墨竹道¶
人醉墨洒淋漓金錯交橫碧玉枝好是夜深仙鶴去¶
一天凉月影參差¶
　　　敗荷脊令為沈志行題¶
蕭瑟蒲蓮野水清䨇飛遥羡雪鴣鳴誰憐獨影空原上¶
幾度秋風憶弟兄¶
　¶
<pb:KR4h0117_WYG_313-22b>¶
　¶
　¶
　¶
　¶
　¶
　¶
　¶
　石倉歴代詩選巻三百十三¶