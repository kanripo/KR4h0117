# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.693907
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三十四
<pb:KR4h0117_WYG_334-1a>¶
欽定四庫全書¶
　石倉歴代詩選巻三百三十四¶
　　　　　　　　　　　　明　曹學佺　編¶
　明詩初集五十四¶
　　陳敬宗(字光世/慈谿人)¶
　　　同東里楊學士郊遊分韻得臺字¶
熙陽麗神甸鮮飈蕩浮埃采真造琳宫抗蹟登銀臺桂¶
柱産朱草洞門閉蒼苔况與塵世隔浩歌望蓬萊忽逢¶
<pb:KR4h0117_WYG_334-1b>¶
赤松子羽駕空中來笑扶緑玉杖遥勸紫霞杯寶訣為¶
我授瑶笈為我開舉手復逺别悵望徒徘徊¶
　　　題回文卷¶
年命能幾何歡愛恒不足結髮情未衰新人美如玉侈¶
心移室家讒口傷骨肉秋風度蘭帷春光麗金屋鸞鳳¶
愛雙翔鴛鴦憐獨宿誓将托錦機慇懃組心曲緘之惠¶
逺方長途冀旋轂庭花為誰芳尊酒空自緑中饋幸見¶
收敢怨罹斥逐君心如明月應諒無遺燭¶
<pb:KR4h0117_WYG_334-2a>¶
　　　題吳興趙公畵馬¶
古來畫馬説韓幹神駿今數吳興公天機巧妙奪真造¶
筆意所到精靈通曹君曽圖照夜白少陵徒咏玉花驄¶
可憐人馬久不見忽復覩此天閑中毛為銀絲雪為質¶
逸氣稜稜横八極騰空駿足雲影翻夾鏡方瞳電光赤¶
房精夜燭渥水湄矯然育此真龍媒同誇絶代得駿骨¶
顧視萬馬皆凡才奚官牽來玉墀側虬髯碧眼朱袍窄¶
絨鞦碧鞚珊瑚鞭錦韉緑轡黄金勒吳興自是宗室親¶
<pb:KR4h0117_WYG_334-2b>¶
腰褭驊騮嘗見真飛騰驚竦合變化顧爾覼素皆麒麟¶
祇今披圖畵堂裏便覺長鳴朔風起安得真持獻紫宸¶
參駕龍軿奉丹扆¶
　　　送楊進士歸南京¶
城闕鐘聲曙河山雁影秋琴樽千里别冠珮兩京遊逺¶
樹連平野凉風送去舟懷君明月夜矯首鳳池頭¶
　　　元夕賜觀燈詩五首¶
皓月金門夜和風玉殿春雲移三島近燈簇萬花新天¶
<pb:KR4h0117_WYG_334-3a>¶
仗臨丹扆星橋接紫宸中官宣徳意宴賞及羣臣¶
紫禁疎鐘静髙城刻漏傳五雲迎寶葢萬户綴金蓮瓊¶
醴行仙席龍盤進御筵教坊呈百戲齊過玉堦前¶
劍佩清宵近峰巒翠閣重花明金殿月香度玉樓風拜¶
舞諸蕃集歡娛萬國同遥聞歌吹發五色度雲中¶
紫陌連清禁彤樓接絳河九門星彩動萬井月華多寶¶
炬通宵晃鸞笙協氣和臣民涵聖澤齊唱太平歌¶
山擁金鰲壯雲盤綵鳳來星河随斗轉珠闕倚天開歡¶
<pb:KR4h0117_WYG_334-3b>¶
洽春聲徧恩添淑景回願歌魚藻詠長奉萬年杯¶
　　　元夕賜觀燈詩三首¶
河漢沈沈霽景澄蓬萊燃滿九華燈青猊白象三千界¶
綺閤雕欄十二層花繡芙蓉濃艷吐簾垂翡翠異香凝¶
世人惟向雲中見遥望天門不可登¶
樂奏韶咸寶扇開遥瞻龍馭自天來九門香逐靈飈度¶
萬國春随御氣回彩鳳髙臨青玉案彤雲輕䕶紫霞杯¶
臣民共願宸遊樂海内歡聲溢九垓¶
<pb:KR4h0117_WYG_334-4a>¶
中使傳宣宴百官珮聲遥集五雲端酒傾緑蟻開金甕¶
饌鱠蒼麟奉玉盤寶帳春回頻送暖瑶臺雪霽不生寒¶
侍臣沾醉蒙恩徳更勑都人近御看¶
　　　題五馬浴川圖¶
翩翩天廏五龍媒太液池中浴未回身散玉花雲影動¶
日流星彩鏡光開負圖似向滎河出孕質疑從渥水來¶
明日彤墀齊立仗總承恩澤下蓬萊¶
　　　夜坐即景¶
<pb:KR4h0117_WYG_334-4b>¶
翠竹當窗月照池焚香獨坐夜深時興來更掃門前雪¶
閒看梅開第幾枝¶
　　　白蓮¶
太液澄波濯素容玉衣垂影水晶宫月明無處尋顔色¶
只信香飄十里風¶
　　附金湜詩(字本清/鄞縣人)¶
　　　題唐明皇吹玉簫圖¶
昭陽殿髙清晝長珊瑚枕壓七寶牀珍簟平鋪碧雲冷¶
<pb:KR4h0117_WYG_334-5a>¶
珠簾半捲秋風凉此事諫䟽非無補君王自喜教歌舞¶
舊曲翻成阿濫堆别調新傳玉簫譜玉簫一曲度薰風¶
宫商十指何玲瓏碧沼游魚窺菡萏丹霄彩鳳鳴梧桐¶
棃園子弟多白髮承宣獨喜王畨綽手提玉版不停敲¶
足踏青蒲恣歡謔雙雙粉黛誰家女霓裳細拂鮫鮹縷¶
斂袖低眉不動塵似解嗚嗚曲中語從來聲色侈人心¶
人生樂極悲亦深豈料簫聲入雲去化作漁陽鼙鼓音¶
　　　河間府瀛海驛寫竹遂成長句¶
<pb:KR4h0117_WYG_334-5b>¶
我本東南瀛海客乗興來登瀛海堂堂中開簾分廣席¶
四壁拂拭如秋霜老夫見此發長嘯便覺清風滿穹昊¶
呼童捉筆破水墨胸中恍惚窺天造何須巧作鐵鈎鎖¶
何須苦效金錯刀大竿小挺恣揮灑千枝萬葉分秋毫¶
何須坐對湘江雨何須去踏淇園春清泉白石潄寒玉¶
琅玕翡翠排青雲雲氣淋漓墨猶濕隔窗似聴湘娥泣¶
兔翻鶻落魎魅愁一夜轟雷破春蟄蟄龍振起風怒號¶
蒼煙翠霧翻波濤鯨鯢帶雨走平陸黿鼉跋浪聲嗷嗷¶
<pb:KR4h0117_WYG_334-6a>¶
從來造化不可測呼吸隂陽在頃刻篔當谷口冥煙開¶
白日龍來作人立黄堂太守人中英慇懃置酒當前庭¶
大觥小觥迭相舉賔僚進退如諸生我亦平生好奇絶¶
為作長歌歌一闋樓頭羌管落天風筆底驚蛇走氷雪¶
歌罷出門呼驛吏叮嚀窗户須常閉只恐天工有使來¶
一朝捲入空中去¶
　　文華殿入直¶
秘殿深沈鳳閣東中官催召寵恩隆露分仙掌薔薇緑¶
<pb:KR4h0117_WYG_334-6b>¶
酒賜宫壺琥珀紅咫尺龍顔呈日表從容天語出淵衷¶
侍臣才調皆班馬獨愧抽毫賦未工¶
　　　登多景樓¶
滚滚江流動地來重重樓閣任天開行當草罷平邉詔¶
乞取青山作釣臺¶
　　附鄭惟廣詩(字汝誠/鄞縣人)¶
　　　五更轉咏促織鳴東壁送友人¶
一更風露清東壁寒蛩鳴所懷離别人獨坐傷我情¶
<pb:KR4h0117_WYG_334-7a>¶
二更人愈愁聲聲近牀頭昨日攜手妤今夕在他州¶
三更月正圓促織爾何然欲夢見容顔展轉不得眠¶
四更更漏遲唧唧鳴聲悲含情不可聴復起坐孤幃¶
五更聲欲殘霜落空林寒其如逺人何相思路漫漫¶
　　　行路難¶
君不見江上山峨峨絶頂人莫攀又不見門前水日夜¶
東流何時已鄰家少婦長嘆息青鸞日掩心相憶春來¶
花鳥每闗情夫壻年年為軍役¶
<pb:KR4h0117_WYG_334-7b>¶
　　　自君之去矣三首¶
自君之去矣日夜長相思思君如朝露湛湛能幾時¶
自君之去矣春草迷江路思君如流水一别經幾度¶
自君之去矣好鳥鳴芳樹思君如春花香色何時曙¶
　　　静夜思¶
中夜起徘徊天空月如洗為憶閨中人渺渺湘江水¶
　　　南征詩¶
九重命下靖邊陲萬里秋風汗馬肥劍氣横空銷瘴霧¶
<pb:KR4h0117_WYG_334-8a>¶
日華絢綵動旌旗豺狼已遁深山跡虎旅方揚上國威¶
功紀太常應有日都人遥聴凱歌歸¶
　　附戴浩詩(字彦廣/鄞縣人)¶
　　　述懷¶
昨日傷風獨倚樓今朝倚檻又悲秋桃花乍吐蒸霞爛¶
楓葉随飄逐水流明日清風惟我得落霞孤雁向誰收¶
佇看覆手須臾頃贏得虚名老白頭¶
　　　咏春¶
<pb:KR4h0117_WYG_334-8b>¶
九十春光似酒濃隔簾香暖小桃紅杖藜緩步尋芳草¶
閒逐黄鸝過水東¶
　　　咏秋¶
西風滿路桂花香吹徹天街似水凉獨坐南窗讀周易¶
半輪明月照空梁¶
　　　春曉聞鶯¶
東風微度栗留聲羌笛輕調百囀清喚起春光無覔處¶
栁堤花塢霧冥冥¶
<pb:KR4h0117_WYG_334-9a>¶
　　　題風烟雪月梅¶
忽覩殘花滿玉臺恍如鱗甲印蒼苔也知揺落難留處¶
幾度春來取次開¶
一抹輕烟撥不開䑃朦淡淡鎖妝臺仙肌猶自無顔色¶
何日添容傅粉腮¶
六花飄落五花開兩白交輝絶㸃埃花神不怕寒侵骨¶
能占江南百卉魁¶
一輪明月照長安萬斛珠璣鏡裏看莫道我家無好處¶
<pb:KR4h0117_WYG_334-9b>¶
一簾清氣滿闌干¶
　¶
　¶
　¶
　¶
　¶
　¶
　石倉歴代詩選巻三百三十四¶
