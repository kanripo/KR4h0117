# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.969855
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百四十三
<pb:KR4h0117_WYG_342-1a>¶
欽定四庫全書¶
　石倉歴代詩選卷三百四十三¶
　　　　　　　　　　　　明　曹學佺編¶
　明詩初集六十三¶
　　周致堯(崇徳/人)¶
　　　述懐¶
平生逺塵事畏觸憂患端矧兹值多故而敢懐自安寄¶
身途旅中戚戚苦飢寒為生恥無庸緝遺守微官雖云¶
<pb:KR4h0117_WYG_342-1b>¶
匪多秩所職期可觀顧非周員器軌事仍獨難蹇予亦¶
何為俛仰徒長嘆¶
　　　修禊日偕曹廣文七人逰南湖賦得裴休舊業¶
　　　　休字公美捨宅為寺今真如寺是也¶
幽賞殊未窮揚舲濟南湖載瞻裴公宇蕭條乃禪居緬¶
思太和年秩班百寮初晩懐超俗緣息心究空虚嵗月¶
既云邁世事亦巳徂峩峩清輝堂遺構委榛蕪斯人不¶
可為慨傷獨在余¶
<pb:KR4h0117_WYG_342-2a>¶
　　　三月望日偕曹廣文遊南園得多字¶
暮春適休暇步逰散煩疴復兹名園賞為樂詎云多依¶
叢愛繁綠緣沿弄輕波景幽興彌臻慮澹神始和誰思¶
遽旋歸夕曛在城阿永諧塵外蹤明晨復來過¶
　　　夏夜宿流虹寺有感¶
馳騖竟朝暮似緣飢凍迫如何百年間區區為形役世¶
途寡相知靦顔徒自飾所獲既非寶所喪良可惜生理¶
固草草進退量我力豈乏希世榮前車已當阨流光急¶
<pb:KR4h0117_WYG_342-2b>¶
奔馬素業紛㫁織聖道卒未聞怛焉増内惕¶
　　　詠軒為金子尚賦¶
大雅輟微響新聲競哇淫行行誰不迷舉世莫能箴慨¶
彼深巷士淵淵多古心覽物易成感呻吟暢中襟初聆¶
韶濩鳴再聴鸞鵠吟清泠播空象要妙諧八音詎惟孱¶
懦興幽䕫亦蕭森緣知美刺間感創非獨今王風日已¶
覃王澤日已深殷勤誦功徳永逺被瑟琴¶
　　　感興¶
<pb:KR4h0117_WYG_342-3a>¶
蕭蕭五花馬矯矯七尺身飲馬恒以時剪刷謂有神輕¶
泥障文錦新鞍被雕銀所期越千里不辭厮養勤過都¶
未及試一蹶不再伸吁嗟世之人求名不求真¶
　　　題俞仲剛山水¶
我昔四明尋隠者著屐逺過玉几山巖扉苔徑轉森邃¶
結窠迺在雲松間松間迴風蕩空影水流花開春日永¶
苧服涼深團扇開好鳥飛來意俱靜為覔漁梁白沙步¶
因識樵人奕棋處扁舟暝泊碧溪陰沿月長歌下山去¶
<pb:KR4h0117_WYG_342-3b>¶
束帶十年事朝謁鶴怨猿驚總凄切草堂晴晝玩新圖¶
三歎令人欲愁絶¶
　　　懐古¶
我愛陶淵明所居惟種栁與世實寡諧委懐在杯酒不¶
有千古心誰識千載後意欲從之遊斯人復何有¶
　　　雨後步南園¶
栽蔬徧南圃雨足蔬已長晨夕供採掇筐篚充所將豈¶
無膏粱思自顧不可常願言使無違澹泊庸何傷¶
<pb:KR4h0117_WYG_342-4a>¶
　　　虚白室為毛經歴賦¶
端居養幽素沖然澹無滓豈乏華藻榮涅緇恐兹始一¶
室洞昭融於焉表微㫖蒙莊亦何人先予契斯理¶
　　　送劉中得行字¶
惠風育繁卉旭景藹春晴端居感時遷况抱離人情華¶
觴惬未足中懐在嚴程還當南榮卧悵對浮雲行¶
　　　聽顧道友吹雙孔笛¶
幽人製清管二指宣宫商夕響隨風迥餘悲繞山長危¶
<pb:KR4h0117_WYG_342-4b>¶
葉振欲脫微波動還揚逺近同一聽感余非故鄉¶
　　　古詩¶
應龍果何物變化在斯須嘘氣雲霧蒸下雨澤九區差¶
差喉下鱗嬰之能殺軀那因情欲牽豢畜同淵魚¶
　　　其二¶
邯鄲有猛虎曽參能殺人斯固不足憑浮言亂其真憸¶
人舌下刀數加君子身何如㝠㝠羽不為矰繳親¶
　　　其三¶
<pb:KR4h0117_WYG_342-5a>¶
團團青銅鏡昔從軒轅鑄面涵孤月光背隠雙龍跗美¶
貌欣自修醜容羞見妬人心自親疎鏡明只如故¶
　　　其四¶
猗蘭生中谷不采恒自香園丁亦何知掇置近中堂朝¶
培根愈萎暮沃葉已黄將養雖以時物性終見傷¶
　　　其五¶
蕭蕭水中蒲瑣瑣蒲上禽託身自得所不忘罾罥侵天¶
風㫁枯條卵破巢亦沈兹焉復何尤慎之在初心¶
<pb:KR4h0117_WYG_342-5b>¶
　　　夏日即事¶
新浴坐溪館微涼在虚襟風條振宿雨石泉和鳴琴因¶
兹塵外境怡我闗世心何事城郭居煩思苦沈沈¶
　　　雨夜感懐二首¶
卧聞窗間雨蕭颯夜將深轉望壁上燈依微照孤衾撫¶
兹凄絶候感此遲暮心平明視青鏡白髪滿華簪¶
攬衣起中夜感歎成歗歌百年事形骸所得良不多生¶
理既茫昧動静防禍羅歸哉南山陲石田蔭松柯¶
<pb:KR4h0117_WYG_342-6a>¶
　　　秋夜不寐三首¶
髙館夜無寐孤衾轉蕭爽驚風振庭柯落葉走階響沈¶
憂靜中起離懐益難廣寂寞誰晤言殘燈耿虚幌¶
濩落頗巳乆衰遲亦何甚因念平生懐悲悽不能寢薄¶
帷照明月中宵益凄凜展轉殊未休疎鐘度髙枕¶
昨日又今日今朝又明朝蹉跎竟何為坐令顔髩凋代¶
耕既非望閒居亦無聊孤懐共誰寫仰屋奏七謠¶
　　　訪鮑仲孚先生隠居¶
<pb:KR4h0117_WYG_342-6b>¶
溪上齋居好幽偏事不侵桑麻存晩計圖史樂初心㟁¶
幘幽窗曉移牀綠樹陰卜隣何代老從此數相尋¶
　　　次石監征韻¶
憶子臨東海征帆幾日回鼉鳴津鼓合蜃起石樓開官¶
酒應深酌春衣或未裁題詩紀遊歴時寄到蓬萊¶
　　　次陳彦博編修雨中見懐¶
澤國仍多雨溪流沒兩涯墟煙迷小市泥草亂空階藴¶
藉詩中意蒼茫病裏懐明朝晴色好對話兩情諧¶
<pb:KR4h0117_WYG_342-7a>¶
　　　送崇徳州夏同知¶
慷慨持征節雄談息戰塵有生皆帝力無地不王臣為¶
國丹心在論功白髮新他年忠義傳端合繼前人¶
　　　送人歸楚¶
楚甸荒涼舊鎮微春來漸覺思依依故鄉兵後今誰在¶
遊子江南恨獨歸長路闗心聞過雁孤城回首見斜暉¶
家人十載傷離别芳草閒堂靜掩扉¶
　　　寄沂陽劉廷鎮員外¶
<pb:KR4h0117_WYG_342-7b>¶
故人相與最從容尚憶論詩五夜中白首無家千里别¶
青山何處一樽同夢回孤館燈前雨目㫁西風塞上鴻¶
誰識離懐愁絶處野庭依舊穆陵東¶
　　　吴中¶
兩㟁春雲暗栁條滿篷風雨過楓橋空憐越絶溪山好¶
且聽吴趍巷陌遙官舍晩涼飛燕子水鄉人靜賣魚苗¶
誰家白晳佳公子賸把黄金買阿嬌¶
　　　寄子髙都事¶
<pb:KR4h0117_WYG_342-8a>¶
昔年相與最多情尚憶聮鑣度錦城御水滿溝看洗馬¶
宫牆隔樹聽流鶯别來故舊今誰在老去艱虞只自驚¶
山色湖光總無賴不堪幽獨轉愁生¶
　　　登崇徳城有感¶
溪上孤城百雉餘城門猶自䕶儲胥霸陵空宿將軍騎¶
范叔應隨使者車雞犬蕭條兵過後漁樵散漫市休初¶
老年觸事多成感閒向芭蕉葉上書¶
　　　寄舍弟鼎¶
<pb:KR4h0117_WYG_342-8b>¶
生計依人轉寂寥别來心事向誰消鏡中華髮隨年改¶
溪上青山入夢遙對酒便思歸白社將書不敢寄洪喬¶
越情吴思渾無賴獨倚江樓送暮潮¶
　　　臨平道中寄京師諸友¶
雲外羣山綰翠螺馬蹄長是客中過闗河樹色秋光近¶
驛路蟬聲晩更多千古心期空皓首百年人事等滄波¶
自慚薄劣頻趨走幾度因風想玉珂¶
　　　春日雨中漫成次顧玉山韻兼柬石監征¶
<pb:KR4h0117_WYG_342-9a>¶
十日春泥懶入城滿湖風雨未開晴草堂欲補寧忘破¶
沙鳥頻來莫漫驚橋外栁條隨意綠坐間苔色傍人生¶
緣知花事渾能幾好買芳樽對客傾¶
　　　寄劉孝章經歴¶
意氣傾人記昔年東風飛葢日翩翩花明古戍春停騎¶
月上清江夜放船老去交游誰更健亂來蹤跡總堪憐¶
山光水色渾無賴却數㝠鴻野外天¶
　　　次韻送陳夀夫之湖州¶
<pb:KR4h0117_WYG_342-9b>¶
識君雖早送君遲却愧相看在亂離十口一家無别業¶
此身何日是閒時青山滿路春船酒白月空江客枕詩¶
我有好懐誰得共鷗波千頃雨絲絲¶
　　　寄吴興張别駕¶
鴛鴦飛去潦波平曽聴驪歌憶送行南浦移舟官樹綠¶
西亭酌酒晩風晴異鄉春近多新夢逺使書回足舊情¶
欲識懐君無限意滿城芳樹亂啼鶯¶
　　　送曹廣文賦得富覽亭¶
<pb:KR4h0117_WYG_342-10a>¶
危亭突兀斗城陰風物蒼茫入望沈萬古東南多壯觀¶
百年豪傑幾登臨夜中日出扶桑近天外江流灧澦深¶
好趂歸帆拂天姥共憑寥廓寄微吟¶
　　　蔣氏小瀛洲¶
茫茫人海小瀛洲靈草丰茸碧樹幽底用風輪通弱水¶
時逢雲袂下浮丘天陰圖畵龍鱗濕月夜簫聲鶴背秋¶
我亦平生有仙骨歸來同作采真遊¶
　　　次韻顧玉山見寄¶
<pb:KR4h0117_WYG_342-10b>¶
白水青山杳𣺌邊每懐髙節自茫然不從猿鳥疏名姓¶
虚託鱗鴻問嵗年燈外簷花清夜雨江頭雲樹暮春天¶
須知無限滄洲意𣺌渺東風一斾懸¶
　　　渡錢塘江¶
日出長江煙霧開越山吴樹抱江迴霸圖踪跡空今古¶
天塹東南有刧灰山郭雨昬雲似墨海門潮急浪如雷¶
舟師省柁須看客不數瞿塘灧澦堆¶
　　　西津夜泊¶
<pb:KR4h0117_WYG_342-11a>¶
孤帆夜落石橋西橋外青山入㑹稽卧聽海潮吹地轉¶
起看江月向人低一春衰謝憐皮骨萬國艱虞厭鼓鼙¶
何處客船歌水調令人歸思益凄迷¶
　　　送南臺察掾張志學赴都¶
蓬萊宫闕五雲間天上羣仙集珮環珥筆每同花下散¶
玉珂時聴月中還清秋幙府芙蓉靜白日門屏獬豸閒¶
浩蕩天風吹鶴馭春朝入覲紫宸班¶
　　　次韻顧玉山寄張子淵¶
<pb:KR4h0117_WYG_342-11b>¶
險宦何殊闞九淵且將蕭散事餘年風前白苧裁春服¶
花外青藜挂酒錢聖世敢云輕紱冕野人端合老林泉¶
養生况有封囊藥坐聴流鶯手自圓¶
　　　春日偕顧玉山汎舟平家湖訪石仲徳次韻¶
湖上春光生綠波湖頭栁色似新鵞已知出郭塵諠少¶
更喜臨流樂事多穩坐蘭舟勝上馬新裁苧服不須羅¶
茒堂只隔東西瀼隨意相從載酒過¶
　　　送僧住徑山¶
<pb:KR4h0117_WYG_342-12a>¶
開士持衣登祖寺迢遙雙徑接空虚清晨唱梵層雲表¶
白日傳燈刧火餘山抱郡城飛雉堞井通瀛海躍神魚¶
髙情也愛談禪恱許近牛鳴便築居¶
　　　琦元璞所藏趙子昻馬圖¶
進馭歸來日未西落花芳草滿春泥也知櫪上無凡馬¶
牽過天閑不肯嘶¶
　　　雙松圖¶
鑿鑿岷峨挿彼蒼海波不動海天涼雙蛟化作神仙去¶
<pb:KR4h0117_WYG_342-12b>¶
明月中宵劍影長¶
　附髙遜志(字士敏翰林院學/士蕭山人□嘉興)¶
　　　送澄上人南還¶
東南多名山可望不可即兵塵浩無際焉敢妄行役如¶
何浮屠師周覽思振錫而道不在逺去去欲誰覔名相¶
既虚假空焉訪遺跡真源浩無窮尋流安有極古來超¶
世人觀妙向空壁欲了第一機終當絶聞得幻盡始知¶
幻待彼衆緣息¶
<pb:KR4h0117_WYG_342-13a>¶
　　　適興¶
神理固莫測闔闢無時停萬物盈兩間森然咸委形榮¶
悴從大化胡為勞其生悠悠念往時飛空如流星先哲¶
邈難逮撫已空無成嚴霜被中園蔓草猶青青晨夕自¶
遊目亦足陶吾情¶
　　　荅徐以文¶
我本不羈士少年知逺遊結交盡豪俊英風邈難儔浩¶
然志四海壟㫁非所求羣雄亂天紀誓將除國讎驅馬¶
<pb:KR4h0117_WYG_342-13b>¶
向京邑道路阻且修曠望空歎息失計成淹留時哉茍¶
未㑹白璧寧暗投恥同五鼎食笑視千金裘袁絲尚游¶
俠枚臯事俳優知己竟不遇行藏誰與謀白日如逝水¶
冉冉春復秋人生乆羈旅豈不懐故丘芳時倐徂謝悲¶
緒寒颼颼容華易憔悴安能常黒頭放歌吴門市洗耳¶
長江流雖然不得意常為蒼生憂心隨去雁逺目送孤¶
雲愁夫子東海裔濟代多良籌既無陳仲舉雖賢罕見¶
收何如共脫屣速駕赴滄洲¶
<pb:KR4h0117_WYG_342-14a>¶
　　　有感¶
退之少苦貧干祿頗浮躁長安三獻書時宰終不報饑¶
寒日哀鳴踰壯已瞶眊向非董張徒宦轍誰與導少年¶
屢摧抑大器天所造茍不涉患難尤足長雄驁嗟余樗散¶
材時邁未聞道雖云寡知己敢忘固窮操徇利多乞墦¶
賈名爭媚竈薄俗諒如斯何事傷懐抱¶
　　　寄陳彦博奉常¶
雨收山氣佳日入川光暝㟁幘倚孤松飄蕭發清興花¶
<pb:KR4h0117_WYG_342-14b>¶
藥紛滿畦桑麻鬱成徑西林宿鳥歸前溪漁榜定曠望¶
絶人踪坐愛郊原靜撫景念徂春思君一觴詠¶
　　　以杜少陵文章憎命達之句析而為韻賦此¶
違世甘濩落撫已徒憂勤既通金閨籍方思策竒勲胡¶
為竟殺融復與沮溺羣念往每懲咎縱學求多聞朝飲¶
西澗水暮宿東山雲境靜息疲薾心清遺垢氛森然富¶
藻思載道非空文尚賴特立操千載揚清芬¶
　　　其二¶
<pb:KR4h0117_WYG_342-15a>¶
積雨滿汚瀆蛭螾聊自藏盲飈振修薄箆簬依崇岡動¶
植各生遂伊人獨何傷謫居窮田野與世殊相忘緬懐¶
昔憂患髮短心日長所願免饑渇孰敢謀膏粱户庭罕¶
遊跡琅然誦文章歡來意自得遐想超黄唐從此遂閒¶
逸投老終徜徉¶
　　　其三¶
鱣鯨擊洪濤一躍龍門登驚風落潮汐失勢投岡陵鬐¶
鬛日巳槁窮涸何由興翻為獱獺笑敢望餘波騰畸人¶
<pb:KR4h0117_WYG_342-15b>¶
感物理㝠思多所徵雲翔避矰弋淵濳避笱罾胡為徇¶
世務轗軻常兢兢朂哉保素履勿貽人所憎¶
　　　其四¶
荆璞不善藏輕售與時競雖無泣玉恥棄捐揜光瑩伊¶
余昧先幾妄往成蹭蹬貪得違素心徇名忘積行通籍¶
曽㡬時三年絶朝請乆暌徒侣歡轉失鄉黨敬剝喪匪¶
偶然且委時與命¶
　　　其五¶
<pb:KR4h0117_WYG_342-16a>¶
功名期宦成文章止詞達千載求全能如何罕竒拔夙¶
抱稽古志纂言窮櫽括幽闡新機深精思元化斡豈徒¶
賁皇猷將以繼往末撫今不自足乃復恥被褐好爵難¶
乆縻世途多忉怛放意樂丘園長歌襟抱豁¶
　　　送程彦明之松江¶
同是他鄉客俱為避地人興來猶浪迹别去更沾巾山¶
路常疑雨江花已報春荒煙投逺戍落日扣通津樵笠¶
歸墟盡漁蓑度水頻揚帆驚宿鳥鼓柁駭遊鱗俗薄誰¶
<pb:KR4h0117_WYG_342-16b>¶
知己時危不計貧飄然滄海上也欲共垂綸¶
　　　移居為鎦朝佐通守賦¶
佐郡辭簪紱移居逺市廛樓髙饒爽塏地癖喜幽便芳¶
樹層簷合嘉蔬隙壤連承顔傾孝敬視膳沃肥鮮製錦¶
聲華滿分符惠化傳輿談誇息駕醇飲愧張筵繾綣情¶
彌厚殷勤意更専銓曹行考績未許賦歸田¶
　　　題江行初雪圖¶
宿雲黯慘埋巖壑疾風颯颯梢林薄孤舟擺浪何處來¶
<pb:KR4h0117_WYG_342-17a>¶
雪片縱横向人落一翁蓑笠度危橋一翁荷擔轉山腰¶
崖傾石凍行傴僂不辭辛苦歸途遙君不見軟裘貂㡌¶
馳快馬遮莫冰花徧原野人生得意能㡬何相逢俱是¶
窮途者¶
　　　送徐照磨從軍¶
長淮奔流東到海環疆千里多名都其風剛勁自古昔¶
異才挺出無時無徐君夙負青雲器少年猶覩承平治¶
操筆嘗隨驄馬行文史由來曽歴試蕪城繁華天下稀¶
<pb:KR4h0117_WYG_342-17b>¶
揮金佩玉爭光輝干戈一變莽蒼出君亦逃難吴江湄¶
故鄉悵望歸未得大藩開府先推擇英聲洋溢動當時¶
彈冠再作諸侯客襟懐絶似南湖清王事賢勞心靡寧¶
亂離幸得倅鄉郡欲往豈料邊塵驚聞道元戎飛薦鶚¶
掀髯應辟青油幕戎嚴何必屬櫜鞬等閑談笑三軍却¶
扶顛實藉英雄材欲成勲業須時來嗟余何日去環堵¶
與君攜手黄金臺¶
　　　次陳彦博博士寒齋四詠韻¶
<pb:KR4h0117_WYG_342-18a>¶
　　　　燒燈看書¶
窮經夜焚膏晷短歎冬日孤影戀餘光趺坐寒齋寂𡨕¶
思聖途逺時邁恐無及假寐竟忘疲匡牀散縹帙¶
　　　　熾炭烹茶¶
霜寒陰始凝剝盡陽來復因觀薪火傳悟此道機熟汲¶
井烹露芽聊饜畸人欲滌慮蕩塵昬神清光溢目¶
　　　　袖手微吟¶
薄宦不成名歸來聊藉手窮通每自悟得喪復何有誰¶
<pb:KR4h0117_WYG_342-18b>¶
云松栢林而不生培塿邈矣嵗晩期微吟思靜守¶
　　　　擁衾清坐¶
趺坐擁重衾靜聴窗間雪心清文思深理㑹塵情絶良¶
璞須善藏素衣還易涅坐乆覺光生東軒上寒月¶
　　　贈章安甫老人¶
籃輿迢遞出郊坰野服翩然鶴髪星柱史不辭周問禮¶
伏生須為漢傳經汀洲水落蒹葭老澤國霜寒橘柚青¶
自笑隠淪緣底事時危踪跡一浮萍¶
<pb:KR4h0117_WYG_342-19a>¶
　　　徐徳原司丞隠居¶
放棹南湖春水深昔年遊覽得重尋陶公未許辭彭澤¶
龎老那容隠漢隂落絮雨餘霑墨沼遊絲風暖罥書林¶
自憐乆客渾無賴亦欲攜詩與盍簪¶
　　　送宋時中還海昌兼簡王好問提舉¶
十年湖海共飄零蹤跡渾如水上萍宋玉愁多成九辯¶
王通思苦續羣經鯨波日落千尋碧鶴嶺雲開萬疊青¶
君等懐才須世用弓旌早晩出虞廷¶
<pb:KR4h0117_WYG_342-19b>¶
　　　簡蒲菴長老¶
論交猶憶自前朝亂後誰憐意氣消元亮歸來依惠逺¶
少游客乆遇參寥山房黍熟供蔬甲石鼎茶香薦菊苗¶
名勝想無今古異禪龕容我避塵囂¶
　　　寄蘭照磨¶
天開泰運息兵塵建業千年王氣新虎旅南征收百粤¶
龍旂西指定三秦春明紫禁煙花繞日麗彤樓燕雀馴¶
朝罷從容須獻替要含膏澤及斯民¶
<pb:KR4h0117_WYG_342-20a>¶
　　　次趙耘軒見寄韻¶
曽遊海上望蓬萊結友惟尋世外才宏景巳聞勾曲去¶
圖南重見華隂來大鵬奮翼輕千里獨鶴凌風徧九垓¶
我亦吹笙雲漢侣誤攖塵網轉堪哀¶
　　　城南小隠為松江郭彦禮賦¶
步屧幽尋古㟁隈柴扉正對郭南開林間野徑穿雲入¶
溪上春潮待雨來過客停杯歌白苧隣翁吹笛坐蒼苔¶
羨渠髙隠空相憶浪迹多年素髪催¶
<pb:KR4h0117_WYG_342-20b>¶
　　　題倪雲林竹石¶
巻石不盈尺孤竹不成林惟有嵗寒節乃知君子心¶
　　　題畵¶
窈窕雙青蛾流盼瑤臺鶴自怨鎖芳塵似欲遡寥廓¶
　　　題水雲深處¶
落日汎南溪野艇沿流去隔水望儂家雲深杳何處¶
　　　題淩媪隠居圖¶
陶令歸來日躬耕不厭貧問誰解同志賴有翟夫人¶
<pb:KR4h0117_WYG_342-21a>¶
　　　題扇¶
雨過蒼苔石幽篁翠色浮南軒曽對此瀟灑憶清秋¶
　　　墨梅為李錬師賦¶
誰向隴頭來寄此一枝雪莫負嵗寒盟道人心似鐵¶
　　　題紅梅¶
紅綻南枝玉芳姿綽約新不將明媚色競逐艷陽春¶
　　　苕川夜宿¶
山繞荒城水自流霜空月色滿溪樓夜長欹枕渾無寐¶
<pb:KR4h0117_WYG_342-21b>¶
二十五聲都是愁¶
　　　龍江旅舍¶
㟁回山轉疑無路潮落江清淺見沙睡覺蓬窗寒日上¶
不知身在野人家¶
　　　次薛鶴齋真人見寄韻¶
贏得閒身便入山只留名字在人間最憐白髮多情者¶
直待移文始厚顔¶
　　　題陸濱村舍壁¶
<pb:KR4h0117_WYG_342-22a>¶
記得移家白露時秋風又是一年期獨憐零落溪邊栁¶
那得長條繫所思¶
　　　閨思¶
絳桃不似曉粧紅恩譴多年出漢宫自惜傾城多薄命¶
莫教明月照閨中¶
　　　次葉楚芳見寄韻¶
梅子初黄晩雨收閒身猶著木棉裘誰憐白苧新裁就¶
回首西風又是秋¶
<pb:KR4h0117_WYG_342-22b>¶
　　　次陳彦博太常南湖閒步韻¶
乘閒迂步共尋僧家住寒山第幾層自許他年挂冠去¶
幽樓終不愧孫登¶
　　　題盧元佐所藏江山圖¶
結茒曽住白雲間遊宦多年客未還開卷偶然鄉思動¶
數峰渾似鄂州山¶
　附絶恂(字仲孚秀水人/有西溪漫稿)¶
　　　三友詩¶
<pb:KR4h0117_WYG_342-23a>¶
友道日凋謝伐木乆無詩詎謂草木間友道反不虧娟¶
娟白玉英落落蒼龍枝復有青琅玕嵗晏以為期相看¶
冰雪中節概不少移豈不念轗軻守貞理所宜物性尚¶
如爾人情良可悲勗哉三友交吾當視為規¶
　　　題吴仲圭平逺圖¶
蒼山遙遙幾千里綠樹參差碧空起雙帆忽從江上歸¶
影落斜陽濕秋水林陰蒼莽鳥不飛石徑蹭蹬行人稀¶
松根似可縳茒屋沙尾亦足容漁磯我嘗西遊倚江閣¶
<pb:KR4h0117_WYG_342-23b>¶
極目長空入寥廓好山不肯過江來恨不乗風跨黄鶴¶
吴君畫手當代無落筆何年成此圖安能著我巖壑底¶
相覔老樵尋釣徒¶
　　　題五雁圖¶
薛生三鳳世所稀荀氏八龍殊絶竒郭家兄弟稱五雁¶
孝友尤為人共推當時八月驚飈起五雁分飛隔空水¶
十月天清五雁歸相呼相喚蘆花裏我識郭家五弟兄¶
早學書詩俱令名開圖見雁發深感萬里長江無限情¶
<pb:KR4h0117_WYG_342-24a>¶
我今試與五雁語從兹休落瀟湘去瀟湘水深多網罟¶
明年花發玉階春玉階鴛鷺多如雲願汝飛去同為羣¶
　　　南風琴送王文伯之任¶
重華宫中白日長山龍絢爛垂衣裳玉階朝罷南風起¶
干羽不動生微涼是時治定作韶舞中有桐琴音最古¶
坐把五絃為揮弄不覺南風滿窗户一彈民愠解再彈¶
民阜財直令四海億萬姓熙熙鼓腹登春臺時有五色¶
鳳飛來表休瑞雝雝玉階前亦感重華意重華之意良¶
<pb:KR4h0117_WYG_342-24b>¶
苦深意在生民不在琴九疑雲冷世已逺人人爭欲聞¶
其音祇今重華御八極每彈五絃長嘆息南風長養百¶
餘年黒髪蚩蚩豈能識我持此歌送使君生民乆待南¶
風薰承宣政是君所職願早流播人間聞¶
　　　題吴越兩山亭¶
新亭卓絶倚雲端兩㟁青山繞畵欄衆岫西來馳萬馬¶
數峰東去跨羣鸞海門帆影煙中見江樹秋容雨後看¶
千古興亡無限事邉城又聴角聲寒¶
<pb:KR4h0117_WYG_342-25a>¶
　　　題扇¶
松陰翠落千崕雨瀑布泉流百丈冰六月山人長衣衲¶
不知人世有炎蒸¶
　　　除夜偶成¶
絳蠟髙燒爆竹鳴羣兒奔走喜還驚老夫識得春來慣¶
直伴梅花睡到明¶
　　李進(字孟昭海鹽人/號西園居士)¶
　　　逺别離¶
<pb:KR4h0117_WYG_342-25b>¶
舊别離新别離人生别離無定期前年郎遊蜀山去今¶
年又客黄河西黄河之水直向東海流滔天捲地無時¶
休不洗人間離别愁蜀山崢嶸嶮而固六龍回日車猿¶
鳥亦難度不㫁人間别離路别離之情良可傷白日苦¶
短闗山長闗山長白日短鑿山填河河又滿河又滿愁¶
難平妾顔未老郎無情¶
　　　題耕織圖¶
西疇昨夜膏雨足村村綠樹啼布穀農夫相喚整鋤犁¶
<pb:KR4h0117_WYG_342-26a>¶
早起驅牛出茒屋土腴牛健耕易深暖雲籠日春陰陰¶
斜陽未下終十畆一巻遺經行自吟山妻相敬如賓友¶
炊黍烹葵饁南畆溪邉濯足隴頭坐髙歌且盡壺中酒¶
年來不用憂旱澇髙田宜黍低宜稻官租納足食有餘¶
社酒雞豚自相勞人言耕夫苦我道田家好但願五風¶
十雨年榖登室家團圞永相保¶
　　　其二¶
吴蠶作蠒明于雪苕霅之水清且冽東隣西舍繰車鳴¶
<pb:KR4h0117_WYG_342-26b>¶
銀絲出盆光皎潔官稅己輸私債還美人曉織綠窗間¶
嬌鶯睍睆機聲度春笋參差玉指攀織成素絹堅且緻¶
先奉翁姑後夫壻朔風吹木霜霰飛夫不憂寒妾如意¶
君不見青樓艷女好蛾眉留客髙歌送酒巵纒頭蜀錦¶
不知數黄金暮盡朝别離不如田家荆布妻貧富苦樂¶
長相隨採桑養蠶繰好絲年年織絹製郎衣¶
　　　題畵松¶
君不見靈隠山前小朶峰入山九里皆青松怒濤翻空¶
<pb:KR4h0117_WYG_342-27a>¶
捲江海髙枝挂石磻虬龍西湖三月春意濃錦囊駿馬¶
呼奚童清陰夾道生爽氣金粉撲面香濛濛兩年不踏¶
湖頭路轉眼春來又春暮畵中忽見一株松彷彿山前¶
幽絶處幽絶之處多仙靈吾獨何為縳塵纓寄謝仙靈¶
許同隠凖擬長鑱尋茯苓¶
　　　丹陽道中¶
茒屋雞聲催早起僮僕相呼戒行李擁袍無計衝曉寒¶
野店村醪薄于水羊頭小車鐵褁輪後催前挽聲轔轔¶
<pb:KR4h0117_WYG_342-27b>¶
平原極目但衰草西風忽起迷沙塵坦途纔過十里餘¶
行行曲磴多﨑嶇松林杳藹不見日凍霧作雪沾衣裾¶
黄土山岡髙復陡車夫努力成牛吼須臾下坂一何易¶
勢若駿馬爭先走嘗憶當年未為客縱覽方輿徧圖籍¶
太行蜀道雖漫聞七里八岡今始識男兒初生挂弧矢¶
豈分拘拘老松梓他年㑹作子長遊賸賦新詩滿人耳¶
　　　幽居¶
雨後看新水天空望逺山入雲蒼隼健坐浪白鷗閒酒¶
<pb:KR4h0117_WYG_342-28a>¶
盡壺還貰詩成字重刪才疎信樗散非為惜朱顔¶
　　　過湖¶
歸心喜便風孤棹出吴松急雨捎寒浪殘雲逐㫁鴻漁¶
人舟是宅龍伯水為宫浩蕩煙波裏長吟興不窮¶
　　　溪居圖¶
畵裏溪山好溪亭事事幽闌干三面水風月四時秋野¶
老時分席漁人每繫舟此中容隠逸何用覔丹丘¶
　　　晩次毘陵¶
<pb:KR4h0117_WYG_342-28b>¶
舊壘斜陽裏孤舟野水濱髙風懐季子俠氣想春申樹¶
古鴉啼暝橋危客問津漁歌何處起旅泊易傷神¶
　　　題畵¶
淡墨寫生綃微茫景色遙白雲迷谷口緑樹遶山腰此¶
地真堪隠何人肯見招浮生但適意不必問漁樵¶
　　　擬賦新宫¶
海宇澄清泰運開城懸北斗住蓬萊金銀宫殿千門啟¶
玉帛衣冠萬國來瑞氣氤氲籠寳座仙韶縹緲奏瑤臺¶
<pb:KR4h0117_WYG_342-29a>¶
微臣幸際明良㑹願獻神堯萬夀杯¶
　　　過徐州¶
官船千里過彭城陳迹荒涼草樹平項籍臺空無舊業¶
坡仙樓在有餘清天邊夕照孤帆影洪口春雷白浪聲¶
過客題詩成感慨青山猶帶古今情¶
　　　春興二首¶
聴殘鶗鴂雨中聲嵗嵗芳時不稱情酒債詩魔縈病骨¶
栁煙花霧鎖愁城登樓此日思王粲作賦何人薦馬卿¶
<pb:KR4h0117_WYG_342-29b>¶
見說滄浪歌可愛投簪東海濯塵纓¶
午睡沈沈飽墨甜惱人幽鳥語前簷扶頭酒醒猶欹枕¶
花信風髙不捲簾世味乆諳刀上蜜人情已識水中鹽¶
知心只有青青竹冷淡相看更不嫌¶
　　　王母瑤池圖¶
臺殿參差近碧天房櫳屈曲窈相連瑤池淡淡涵秋水¶
珠樹濛濛䕶曉煙雲外鳥來知七夕風前花落是何年¶
恢諧却笑東方朔三度偷桃未得仙¶
<pb:KR4h0117_WYG_342-30a>¶
　　　春暮有懐李孟璿¶
暖雲無力度隣牆風裊遊絲拂地長深院獨眠淹病酒¶
袷羅初試淺熏香新巢燕子來如約未謝棃花待洗粧¶
緑草滿池春欲去幾隨詩夢到君傍¶
　　　紅白蓮花¶
翠葢亭亭暎碧漪濃粧素質兩相宜華清賜浴春酣後¶
虢國承恩月上時錦幛風輕波㶑灧玉杯香冷露淋漓¶
茜裙又作霓裳舞清曉來遊太液池¶
<pb:KR4h0117_WYG_342-30b>¶
　　　題豐樂樓圖¶
錢塘城郭帝王州勝概千年尚有樓南浦雲開珠箔曉¶
西山雨歇畵闌秋玉人歌舞成春夢芳草王孫非舊遊¶
物換星移餘事在蕭條殘墨不勝愁¶
　　　漂母墓¶
淮陰城下有荒墳過客維舟慘壯魂一飯當時非責報¶
千金異日果酬恩雲迷馬鬛封難認草沒龜趺字巳昬¶
多少英雄困貧賤世人誰肯念王孫¶
<pb:KR4h0117_WYG_342-31a>¶
　　　淮陰懐古¶
淮浦南邊曉繫舟擬尋遺跡弔韓侯酬金墓在蒼松古¶
仗鉞壇荒碧草秋功並良何誠不忝生儕絳灌亦堪羞¶
風雲消盡英雄氣楚水無情日夜流¶
　　　題畵¶
飛花入簾宫漏長遊絲落絮春茫茫金鞍駿馬青絲勒¶
綺閣小姬紅粉粧黄金作丸落花底啼鳥隔花飛不起¶
明朝更欲載東風早買樓船放春水¶
<pb:KR4h0117_WYG_342-31b>¶
　　　金橋栁色¶
官橋送别繫蘭橈官道垂楊拂畵橋煙鎖翠眉如有恨¶
日搖金縷不勝嬌渭城朝雨離筵散灞㟁東風客路遙¶
君上皇都春又晩花飛晴雪暎趨朝¶
　　　畵竹¶
解籜初聞粉節香拂雲又見影蒼蒼鳳凰不至伶倫老¶
無奈荆榛特地長¶
　　　集句¶
<pb:KR4h0117_WYG_342-32a>¶
潯陽向上不通潮離别河邊綰栁條回首可憐歌舞地¶
玉人何處教吹簫¶
　　　西湖夜宿¶
蹇驢衝雪㟁烏紗夜醉西湖賣酒家十六吴姬吹鳳管¶
捲簾燒燭看梅花¶
　附李孟璿(訓導汝寜/有南莊集)¶
　　　獨漉篇¶
獨漉獨漉愁人心泥水沒人濁且深明月不可見明珠¶
<pb:KR4h0117_WYG_342-32b>¶
那復尋昨夜牀頭三尺銕躍鞘時驚吼嗚咽父仇未報¶
恥未雪休論明珠與明月羣象不須㫁蛟鱷不須剪與¶
仇戴天古所戒獨漉獨漉君當勉¶
　　　坦然老人歌¶
坦然老人真坦然不求才行人間傳不賦蜀道難懶和¶
滄浪篇送窮乞巧皆無言坦然心地何所似皎皎白日¶
懸秋天桑麻田松菊園乃在武林清溪邊傍溪茒屋只¶
數椽朝出耕夕安眠兒女嬉笑南窗前皇天平平無黨¶
<pb:KR4h0117_WYG_342-33a>¶
偏坦然老人真坦然我欲移家相近時周旋¶
　　　烏夜啼¶
烏夜啼向何處啞啞繞妾庭前樹天涯遷客天應憐烏¶
亦有情啼不去定知明日天恩到天遣啼烏夜先報烏¶
兮烏兮從爾啼爾知妾苦為妾悲妾自促寒機織錦製¶
郎衣衣成寄逺道願郎衣著蒙恩早郎衣錦歸有時爾¶
烏長宿庭前枝¶
　　　題山水圖¶
<pb:KR4h0117_WYG_342-33b>¶
大江之南多崇山層巒疊嶂青迴環山中去天不盈尺¶
我昔與客嘗躋攀凌空直上最髙頂恍然身世非人境¶
蟠桃子熟近瑤池船藕花開通玉井下視羣峰列四傍¶
蒼松古木煙茫茫琳宫梵宇互隠現丹厓翠壁相輝煌¶
别來尋常形夢寐忽見此園無乃是浩歌寄謝山中人¶
目送飛鴻去千里¶
　　　次韻艷體¶
閬苑迢遙碧海深青鸞飛㫁信沈沈春深香冷銷金帳¶
<pb:KR4h0117_WYG_342-34a>¶
夜静聲閒綠綺琴殢雨游雲頻入夢落花啼鳥總傷心¶
玉簫何處吹明月目㫁闗山不可尋¶
　　　明妃¶
玉筯雙垂出漢朝邊塵滿騎路迢迢琵琶曲盡腸應㫁¶
環珮魂歸恨不消沙起黒河風冽冽雲埋青塜草蕭蕭¶
黄昏獨有荆門月長向空村照寂寥¶
　　　和孟昭春興¶
憶過蓬萊海上家春風長日駐韶華九天風度瑤池樂¶
<pb:KR4h0117_WYG_342-34b>¶
五色雲迷玉洞花雷煥多情求寳劍葛洪何處得丹砂¶
到來彷彿三千嵗夢落紅塵隔紫霞¶
　　　題金碧山水¶
雨餘山色暖凝春人掩柴門卧夕曛江上圖書和月載¶
山中雞犬隔煙聞東風瑤草香初滿流水桃花路不分¶
此處仙源知不逺底須騎鶴訪茅君¶
　　陳約(字博文嘉興人/山西右布政使)¶
　　　促織吟¶
<pb:KR4h0117_WYG_342-35a>¶
促織何唧唧一片秋聲滿虚碧昨夜啾啾語牀下羸婦¶
咿嗚淚流臆婦言上有翁痴女未解櫛丈夫晝作田何¶
以事促織促織胡爾為促織胡爾悲空階月白風凄凄¶
豈不聞髙樓女兒畫雙眉春來秋去蠶不知越羅蜀錦¶
花滿枝¶
　　　其二¶
促織何唧唧我聞婦言重於悒歎生不逢堯舜時天下¶
干戈未休息且無八百桑又無二頃田江湖事筆硯卒¶
<pb:KR4h0117_WYG_342-35b>¶
嵗衣裳穿促織有靈性促織聆我言江天木落秋無邊¶
胡為夜夜啼我前不聞民間征輸急星火里胥鞭笞淚¶
盈把¶
　　　為臧徳中題古巖¶
古巖之巖深若壺壺中之樂神仙都不知幾世幾千古¶
無乃出乎上古之古初巨靈劈山山盡裂秦王驅石石¶
為竭石為竭先生此巖獨無恙先後迥同天地滅即今¶
巖谷易變遷海波朝暮成桑田此巖亘古常晏然更祝¶
<pb:KR4h0117_WYG_342-36a>¶
不崩亦不騫永與南山同乎千萬年¶
　　　二月二日友人王景萬園中牡丹初發景萬置¶
　　　　酒邀余賞之因令作詩以發其不平之鳴為¶
　　　　賦七韻¶
江南二月氣初淑牡丹葉抽攢媆綠挿竹成竿扶婀娜¶
築臺盈尺増發育不與桃李爭春風豈逐繁華共麄俗¶
待看淑氣過艷陽杏桃落盡無餘香數枝獨殿百花吐¶
天然富貴輕尋常萬紫千紅總俱後芍藥荼蘼顔亦厚¶
<pb:KR4h0117_WYG_342-36b>¶
吁嗟世事何不然且盡花前一杯酒¶
　　　錦屏仙踪¶
赤城多竒峯錦屏亦殊勝不知何仙人遺跡在幽徑松¶
霏灑石牀竹雪墮風磴徘徊對巖花忽送一聲磬¶
　　　寄鄉中諸故人¶
相逢何必論萍蹤旅食京華又朔風老去豈知身入宦¶
覺來全覺夢成空鱸魚故國蓴絲晩雁影寒江木葉紅¶
為問南湖湖上月幾時詩酒共諸公¶
<pb:KR4h0117_WYG_342-37a>¶
　　　天夀日侍宴¶
山龍黼黻殿中間象貝犀琛貢百蠻星拱已歸天北極¶
嵩呼齊祝夀南山瑣窗虹貫金蓮炬丹陛春聮玉笋班¶
白髮老臣何以報也霑恩渥駐蒼顔¶
　　　懐盛玉全¶
海上青山我昔遊别來回首十經秋諸峰羅立應如舊¶
獨客棲遲尚此留每恨親朋多阻絶欲傳書信恐沈浮¶
憐君只在秦溪上相見何時解去舟¶
<pb:KR4h0117_WYG_342-37b>¶
　　　偶成¶
京華二月天氣好寒食已過清明來畵樓朱箔燕新語¶
綠樹清江花亂開¶
　　陳絅(字簡文有竹/集約之弟)¶
　　　鶺鴒圖¶
露冷蓮塘水葉枯秋風枝上鶺鴒孤急難弟兄俱分散¶
水落沙寒日又晡¶
　　　題扇¶
<pb:KR4h0117_WYG_342-38a>¶
五湖煙水緑生波一葉扁舟鼓枻歌遙想故園戎馬後¶
千章喬木已無多¶
秋風吹上老漁船蓴葉鱸魚味自便對此雲山無限好¶
不須圖畵入凌煙¶
　　陳繹(字思文/約之弟)¶
　　　和吴景長秋興韻¶
瀟瀟風雨洗秋旻頓覺乾坤萬象新畵棟雲飛嗟帝子¶
銅盤露冷泣仙人鳳凰覽徳翔千仞燕子辭巢别故隣¶
<pb:KR4h0117_WYG_342-38b>¶
欲頌河清獻明主天顔一笑物皆春¶
　　　桃根接梅¶
未見東風著小桃先看蓓蕾綻紅椒種從王母來時度¶
魂向羅浮夢裏招妙奪天香回造化巧將雪色補嬌嬈¶
一聲鐵笛春歸也回首秦源道路遙¶
　　　題竹¶
叢篁不盈尺葉葉生秋風鳳凰何時來食實巢其中¶
　　陳緝(字熙文/約之弟)¶
<pb:KR4h0117_WYG_342-39a>¶
　　　白苧詞和沈孟明韻¶
盈盈窗間女悄悄事編織明明紅粉粧皎皎瓠犀白妾¶
身不作清露塵妾顔不學巫山雲藁砧年少事㳺俠閉¶
門花落愁青春瑤階蟋蟀鳴金井轆轤響綆絶誰再續¶
因之重惆悵河東織女河西郎深夜起看登秋堂翠翹¶
銀鳳綠雲繞錦屏繡褥春風香昔為連理枝今成㫁腸¶
草鸞去鏡空存膏沐為誰好妾顔漸改非昔年天上明¶
月何娟娟東家女子盪舟去玉手不採湖中蓮蓮生藕¶
<pb:KR4h0117_WYG_342-39b>¶
有絲零落怨秋色花開猶有時花落恨無跡問郎欲歸¶
趨何時念妾日夜愁空閨白頭鴛鳥不飛去海枯石爛¶
雙依棲¶
　　　夀仙曲為愛山翁¶
仙人愛山山中居白雲為裳霞作裾山田種石不種穀¶
石子千載成瓊琚梧桐髙岡生鳳雛鸞停鵠峙相追趨¶
東風吹花暎繡襦花下拜舞為歡娱松泉遶溪溪遶屋¶
琅玕青青瑤草綠朝皮商山歌紫芝莫過藍田餐白玉¶
<pb:KR4h0117_WYG_342-40a>¶
仙人玉立頎而長龎眉皓首雙瞳方酣歌未終樂再張¶
王喬赤松皆在傍阿母來遺蟠桃香青鳥兩兩先翺翔¶
雙成飛瓊羅雁行巢笙吹徹丹鳳凰敲金戛玉聲鏘鏘¶
飲以九醖瓊瑤漿一酌精氣流肝腸神完骨蹻筋力强¶
再酌毛羽生微涼仰視六合思飛揚何當更酌富眉夀¶
後天不老凋三光¶
　　　雨中期張天傅以無舟不至¶
太乙馮虚不用舟卧乘蓮葉渡中流斗牛夜射蒼精珮¶
<pb:KR4h0117_WYG_342-40b>¶
風露寒生紫綺裘地隔蓬萊無萬里鶴歸華表又千秋¶
仙家縮地如無術安得相從到十洲¶
　　　次吴景長秋興韻¶
十年朋舊總飄零喪亂無書問死生深院銀燈挑錦字¶
小樓明月理瑤笙霜寒菊徑思元亮秋老𤓰田憶邵平¶
悵望佳人淚如雨夜深腸㫁楚歌聲¶
　　　似張天傅¶
市涇真士有張騫早嵗辭家願學仙古匣龍蛇秋仗劍¶
<pb:KR4h0117_WYG_342-41a>¶
石壇星斗夜朝天洞中雲暗長疑雨鼎内丹成不計年¶
欲試囊中餐玉法明朝相約過藍田¶
　　　和大兄甲辰嵗九日見寄¶
霜後山林落葉稀黄花采采繞柴扉催租吏去生秋興¶
墮㡌人酣又夕暉嵗歉欲求菰米飯天寒偏怯芰荷衣¶
風塵如此須歸好手把長竿坐釣磯¶
　　　送周煥文從唐伯剛之呉興¶
碧瀾堂下即呉興十里芙蓉繞石城山簡歸時應倒載¶
<pb:KR4h0117_WYG_342-41b>¶
條侯醉後尚談兵蘋洲雨過秋聞雁橘里春深曉候耕¶
事簡好將樵唱曲水精宫裏坐吹笙¶
　　　柬呉中永樂寺住持鼎虚中¶
梵王樓閣冠呉中雲繞諸天㑹法宫寳藏夜明珠出海¶
花臺煙暖雨隨風庭松回指思𤣥奘隴月迎人識贊公¶
刼後相看情倍好詩成須寄具區東¶
　　　過潮音菴訪澄海性¶
潮音精舍水中央寂寞松門掩夕陽翡翠蘭苕依水渚¶
<pb:KR4h0117_WYG_342-42a>¶
鸕鷀鸂&KR0515;滿魚梁香消柏子春雲冷水滴蓮花夜漏長¶
人世干戈嗟擾擾欲從苦海問慈航¶
　　　送道士謝清一歸呉中¶
丹鼎紅光照洞庭天壇月色帶疎星𤣥都道士蒼精劒¶
上界仙人白鳳翎閶闔朝回天蕩蕩蘂珠經盡晝㝠㝠¶
欲從杖屨秋山裏風雨篝燈采茯苓¶
　　　次原素上巳韻¶
落花如雪委蒼苔百嵗逢春復幾迴流水羽觴嗟寂寞¶
<pb:KR4h0117_WYG_342-42b>¶
石田茒屋未歸來舞雩風暖宜童子修禊書成屬俊才¶
故舊相看情倍好雅懐今日為君開¶
　　　次近仁韻¶
長袖方袍墊角巾逍遙天地一閒身匡廬結社邀元亮¶
鑑水維舟待季真飛絮游絲留白晝野花幽草自長春¶
林間無地容塵俗秖許先生與卜隣¶
　　　秋夜懐明本¶
溪聲淅瀝起蒹葭溪水潺潺潄白沙大地星流還化石¶
<pb:KR4h0117_WYG_342-43a>¶
小窗燈冷不成花江淮峰火三千里城郭人民八九家¶
避地欲尋張博望月明滄海汎靈槎¶
　　　海上述事¶
浮生南北任流萍漫刺江湖憶禰衡雁去闗河愁萬里¶
潮來江海月三更燐光夜伴蛩螿泣妖氣晴連螮蝀横¶
欲向靈氛問人事中原何日可休兵¶
野徑荒涼日欲晡林棲水宿遞相呼汀洲霜冷蒹葭老¶
山路秋髙苜蓿枯屈子壯心能忘楚武侯遺恨在吞呉¶
<pb:KR4h0117_WYG_342-43b>¶
便從海島尋蓬島先向鵞湖下鵡湖¶
憶昔扁舟過洞庭長懐七十二峰青三年跅弛呉中客¶
十載漂流水上萍作賦便思招海賈移文無復愧山靈¶
碧天寥閴秋如洗願借仙家白鳳翎¶
　　　題馮克敬清風軒¶
層軒修竹翠重重萬葉秋聲吼籜龍氷盌蔗漿凝瑪瑙¶
金盤玉露瀉芙蓉脫巾挂壁雲根凈拄笏看山爽氣濃¶
滄海月明歌舞地儘堪留客共從容¶
<pb:KR4h0117_WYG_342-44a>¶
　　　春波漁傲為王原魯賦¶
猩袍自脫換羊裘鼔枻長歌上釣舟山澤有人能忘漢¶
熊羆無夢可興周綠波芳草西湖上細雨斜風古渡頭¶
不是忘君與忘世盛時原自有巢由¶
　　　雨中¶
日日江村聴雨眠風塵萬事總堪憐漂流未見民歸業¶
賦斂重教出市㕓壯士有戈回白日豎儒無術補青天¶
故園夢想荒蕪徧茒屋蒼苔老石田¶
<pb:KR4h0117_WYG_342-44b>¶
　　　古巖為臧徳中賦¶
蒼然壁立聳髙寒元氣淋漓濕未乾開闢自天留澗壑¶
巉巖如玉倚林巒壺中樓觀金銀氣洞裏神仙日月丹¶
擬欲捫蘿遊絶頂佇聞環珮響珊珊¶
　　　禁煙日簡長如仲如二昆弟¶
朱闌六曲舊池臺甲帳珠簾已刼灰舊鬼煩寃新鬼哭¶
前人遺怨後人哀誰將天地為棺槨忍見英雄化草萊¶
惆悵故園猶未返野花無主為誰開¶
<pb:KR4h0117_WYG_342-45a>¶
湖頭誰復載呉娃鷗鳥多情戀白沙涪萬春深無杜宇¶
武陵何處有桃花雨餘石燕晴歸穴市近山蜂午報衙¶
看到前朝丞相墓野人翻土種桑麻¶
　　　禁煙日懐大兄¶
留春無計願春遲花落空山有子規翡翠棲香來杜若¶
牽牛引蔓上棠棃文園多病猶為客杜老應門亦有兒¶
田野寒煙不須楚罷民無食巳多時¶
　　　觀醮¶
<pb:KR4h0117_WYG_342-45b>¶
雲龍風虎䕶重闗羽葢霓旌繞石壇金闕九天開閟極¶
玉京羣帝集仙班秋横劒氣連星斗朝罷仙音襍珮環¶
一㸃英靈渺何處夜深應共鶴飛還¶
　　　弔古¶
投箠渡江江水空朝馳淮海暮呉中江東壯士輕王猛¶
呉下諸公失吕䝉山鬼有靈啼夜月野花無主怨東風¶
盡將骸骨填溝壑誰在雲臺第一功¶
　　　題張原素書舫齋¶
<pb:KR4h0117_WYG_342-46a>¶
水光雲影欲連空長日吾伊或倚篷天上星槎張博望¶
座中人物米南宫歌臨赤壁舷仍扣夢入山隂路可通¶
遙憶舵樓同晩飲幾回搖盪月明中¶
　　　竹枝歌次韻¶
贈君曽出雙南金别君曽彈紫綺琴斷金還比阿奴意¶
㫁絃持比阿郎心¶
期郎歸時明月圓明月巳圓郎未還妾顔不比昔時好¶
郎心不比昔時堅¶
<pb:KR4h0117_WYG_342-46b>¶
　¶
　¶
　¶
　¶
　¶
　¶
　¶
　石倉歴代詩選卷三百四十三¶
