# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.804362
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三十八
<pb:KR4h0117_WYG_338-1a>¶
欽定四庫全書¶
　石倉歴代詩選巻三百三十八¶
　　　　　　　　　　　　明　曹學佺　編¶
　明詩初集五十八¶
　　劉渙(字彦亨/山隂人)¶
　　　登棲雲寺懷原無極上人¶
尋幽躡危磴步盡得蘭若層雲盪胸起飛瀑當面瀉秋¶
色杖屨外夕照峰巒下寂寂白雲窗不見安禪者¶
<pb:KR4h0117_WYG_338-1b>¶
　　　初夏即事¶
野色滿庭户晝凉清景佳一雙白練帶飛上石榴花¶
　　　小遊仙二首¶
玉京侍宴返瑶池西母金輿九鳳幃小隊旌&KR1242;三十六¶
龍聲馬影隔雲飛¶
綵女香衣結翠纓瑶笙學弄鳳凰聲玉樓徹夜無人鎖¶
十二欄杆月自明¶
　　　折枝芙蓉¶
<pb:KR4h0117_WYG_338-2a>¶
渚宫秋老夕陽多無復君王避暑過席上舞衣零落盡¶
獨留團錦照蒼波¶
　　　無題二首¶
白玉搔頭金步揺春衫紅勝海棠嬌只因記得當年事¶
重到桃花第四橋¶
鬢薄鬆鬆緑霧凉春風㸃額麝香黄背人撲得雙蝴蝶¶
蒲扇薔嶶露水香¶
　　附劉績(字孟熙渙/之子也)¶
<pb:KR4h0117_WYG_338-2b>¶
　　　上之回¶
上之回神靈祐震金聲擂天鼔白旄麾赤熾舉月支拜¶
跽老上舞宣皇威振虎旅大臣八柱為君輔敷文教沛¶
澤下雉來越裳熬獻西旅玉燭載調金鏡朗爥篤我懿¶
親禦彼外侮弭五兵正九扈百穀登民安堵觴九醖獻¶
萬夀提乾綱結坤紐御金輪運四海¶
　　　雉子斑¶
雉子斑雌逐雄雄啄啄雌亦同不能如黄鵠髙飛入雲¶
<pb:KR4h0117_WYG_338-3a>¶
去時復蔽身淺草中隴頭麥穗長一尺良媒撲朔鼓兩¶
翼逸羣雋異勇氣張安能矯性從爾食延頸挺臆戛然¶
雄鳴寧介以死不馴以生¶
　　　大堤曲¶
春風起大堤歴亂樓前栁樸頭多女兒解勸襄陽酒襄¶
陽估客足黄金百千争買女兒心茱萸帳薄鐙光透翡¶
翠衾重蘭氣深蘭氣未消鐙未滅合歡交綰丁香結良¶
宵一刻惜如金黄金易擲情難歇前船南商去後船北¶
<pb:KR4h0117_WYG_338-3b>¶
商來不知妝鏡匣今夕為誰開¶
　　　獨不見¶
翩翩五花馬腦絡黄金羇去年三月候送君戍燕支去¶
時妾别君贈折楊栁枝今春栁枝青遊子無回期褰帷¶
獨不見黙坐顰蛾眉¶
　　　去婦詞¶
去婦兩眼泪為君滴平生一滴感妾意再滴感君情三¶
滴眼欲枯血㸃淋香纓不滴堂前花死株有時榮不滴¶
<pb:KR4h0117_WYG_338-4a>¶
階畔草苦心展芳萌請滴橋下水長煎嗚咽聲¶
　　　宕婦怨¶
宕子行天涯行行日云賒詎知閨中婦夙昔減容華憶¶
夫上青山下車逢狹邪路遥不可見拭淚徒怨嗟慎勿¶
令婦嗟宕子蚤還家不應蘼蕪草竟作菖蒲花¶
　　　擬曹子建五遊篇題會乩童氏永夀堂¶
俯仰隘九州思欲凌風翔詎知蓬萊居宛在東風傍流¶
耀敞閟室倒影籠虚房方扉䕃弱木圜樞結摶桑爰有¶
<pb:KR4h0117_WYG_338-4b>¶
兩仙人伉儷坐中央被以清霓衣襲以絳霞裳揚眉粲¶
玉色笑語芝蘭香九天降靈氣萬象藹春陽蟠桃灼其¶
花珠樹弄其芳初疑鬱宵館復似太微堂金童劇西偏¶
玉女戲東廂左待白麟脯右挹𤣥露漿奏以養生篇侑¶
以却老方永延金石夀天地同其長¶
　　　寄愚士兄¶
越國盛文獻多士鬱如林况子崇鋒穎餘聲夙所欽明¶
闇雖殊資趣舍豈異尋朝遊接經轂夕寢共華衾朱絃¶
<pb:KR4h0117_WYG_338-5a>¶
有迭奏緑醑無孤斟鄙情忝葭玉髙誼契蘭金合并昔¶
所懽離索今難任子居曽城阿我阻清湖隂豈無車與¶
楫川途迴且深仰瞻璚樹枝還顧蒼山岑顧瞻豈不忍¶
諒子無遐心眷言懷嘉貺佇立俟徽音¶
　　　寄内敬¶
一日八九望每望目屢揩秋風漲離憂填塞壯士懷蹋¶
地地有垠步天天有涯如何與子别三載不一偕狡獪¶
日日多淳龎日日乖出門非無侣見人心則豺願為朱¶
<pb:KR4h0117_WYG_338-5b>¶
絲繩與君琴瑟諧願為白羽箭藏君金&KR0008;靫生結知音¶
朋死作正直儕長白山崔崔遼水清湝湝人生莫暌離¶
暌離恨難排¶
　　　八月十五日夜泛湖¶
舸艦中流並琴尊上客同林泉真有待洲渚暗相通霧¶
斷山疑畫烟沈水似空卷帷邀桂月攬佩結荷風纎歌¶
凝鳳籟醉舞踏龍宫杯深知酒聖詞富識文宗雅會殊¶
難得髙情幸不窮賦詩聊自奏不是倚才雄¶
<pb:KR4h0117_WYG_338-6a>¶
　　　送陳指揮出海¶
命将出嚴城龍驤舊得名氣排山岳重威鎮海波平天¶
濶金笳逈風髙錦颿輕魚鱗耀鎧甲猩血粲斿纓羆虎¶
獰皆習蛟蚪安不驚懷柔歸聖主訓練集奇兵營控蠻¶
沙白旗翻島日明遐方勤入貢昭代慎徂征蓐食惟加¶
勉𤓰期待次更懸知凱還日鉦鼓報千程¶
　　　送沙門繼徹遊京寺¶
芳蘭不怨秋幽桂不媚春拂拭片月心斗藪孤鶴身采¶
<pb:KR4h0117_WYG_338-6b>¶
珠須采蠙懷玉休懷珉當思鏡中緑歸濯屐底塵¶
　　　題宋院人畵著苔梅¶
濃露洗花骨苑空勞勞春緑罽疊仙帔粉姿疑笑人畵¶
屏罥幽夢夜苦香不歇楚竹裂鳳膺恨魄如懸玦¶
　　　行路難二首¶
奉君蓬池之鮮鱠郢水玉色之春醪百金蟠龍之珤帶¶
五紋翔鸞之翠袍人生貴賤骨同朽及時為樂意始豪¶
盛年一去不再返勿令心苦形復勞不見梁王舊池苑¶
<pb:KR4h0117_WYG_338-7a>¶
石麟圯壤没蓬蒿¶
君不見盆中絲須臾改變朱與緑男兒重交誼何為中¶
路多反覆憶昔感君相與深白日青天矢寸心一言忤¶
意成蔕芥金石之好為消沈四座且勿歎聴我撫節歌¶
路難空傳管鮑舊時事古人節槩今人看落落園中松¶
柏樹幾曽霜雪一摧殘¶
　　　放歌行¶
銅駞故國風烟慘譜牒煌煌猶可覽軍壁焚燒紀信車¶
<pb:KR4h0117_WYG_338-7b>¶
諫臺攀折朱雲檻當時圭組盛蟬聯世澤相承五百年¶
城中甲第連雲起樓上歌鐘鎮日懸人生貴賤如翻手¶
萬事紛綸無不有國步艱難徒扼腕世情猜忌惟鉗口¶
亂離家業散無遺環堵蕭然隠在兹門前屢揖經濟士¶
眼底不挂屠沽兒十載飄零寄他縣懶将衣食看人面¶
槖裏長嗟無酒錢牀頭却喜留詩巻東鄰惡少鬬雞回¶
白璧黄金滿屋堆也知六博無髙手時至君看好采來¶
　　　王山農畵梅歌二首¶
<pb:KR4h0117_WYG_338-8a>¶
𤣥冥凍律凝隂谷山魅幽幽弔僵木誰巻鮫機一尺烟¶
錕刀碎刻藍田玉博羅仙人調小鳳瓦冷霜華不成夢¶
火熏金獸蘭氣温鏁窗斜月淡幽痕¶
　　　其二¶
水仙騎龍歸海宫玫瑰珠珮迎春風霧澄天净露嬌影¶
蕋粉染衣香更濃鮫綃隔夢棃雲色么鳳不鳴花脈脈¶
畵角吹殘十二樓湖西曉月涵空白¶
　　　子昂萬竹圖歌¶
<pb:KR4h0117_WYG_338-8b>¶
鳳翿刷雲光矗矗錯刀鈎鏁稜曽玉誰觸江君五十絃¶
殘蛾泣露團秋緑海飈撼月聲玲瓏石烟貼虚幽翠重¶
澄凝商素排九峰古潭一夜吟雌龍¶
　　　蓮塘謡¶
疊翠參差水容净蘭芽半吐蒲根冷膩極紅蓮怨臉明¶
霞綃委墜千重影藕腸斷處絲暗牽荷露學珠那得圓¶
小姑羅袂拂秋月鏡裏紅妝只自憐吳歈響斷平橋晚¶
溝水漾愁愁不淺揺蕩輕橈泛灧光銀塘&KR1484;䳵雙飛逺¶
<pb:KR4h0117_WYG_338-9a>¶
　　　越蛾曲¶
薄霧壓花春悄悄嬌蛾隔簾香步少緑雲裊娜結雙鬟¶
金蟲綴頟鸞箆闗長眉掃黛濃如山花房惟恨一生閒¶
蜀紙封緘寄心事淚痕落處紅鉛膩南風吹愁撲天地¶
桂葉迷濛蕙花死東家燕子飛不歸羅帳曉寒生舞衣¶
　　　春燕詞¶
堂前喃喃舊時燕春社一年來一徧雙雙並立語畵梁¶
主家庭榭足風光側身來往營舊壘拂栁衝花還渡水¶
<pb:KR4h0117_WYG_338-9b>¶
落英飛絮太悠揚却逐春泥入窠壘簾鈎乍歇理毛衣¶
試力引雛髙下飛美人入夜開春宴驚遶如嗔紅燭輝¶
斗泉廢宅今無主苔蘚年年得春雨¶
　　　送叔祖吳中省親¶
車輪遥遥馬蹄速逺客歸家不停轂秋田簇簇禾黍生¶
繞屋四散牛羊鳴今朝靈鵲好言語行人上堂應拜母¶
四鄰八舍具盃盤日日堂中作歌舞兒不逺行母在宅¶
養蠶種田多粟帛却思在外富貴時何如貧賤不相離¶
<pb:KR4h0117_WYG_338-10a>¶
　　　送王廷桂還姑蘇¶
王郎入骨愛風雅自言生長姑蘇下一片清冰映玉壺¶
判知不是栖栖者越王臺畔偏相逢握手髙談情頗濃¶
西陵緩轡吟秋霽北幹銜盃坐日舂酒酣擊節因懷古¶
壯心磊落嗟誰仵却笑将軍類木猴每輕丞相稱倉鼠¶
郎今身世兩悠悠浪迹翻成汗漫遊誰信魏牟偏戀闕¶
自憐王粲數登樓故國繁華已凋槁送君只欲傷懷抱¶
子胥墓下但白楊泰伯祠前空緑草三十男兒宜逺圖¶
<pb:KR4h0117_WYG_338-10b>¶
功名富貴等樗蒲只須一舸遊三泖莫作扁舟泛五湖¶
　　　送周明徳應詔之京師¶
閶門栁條未堪折只宜相見不相别人生蹤跡各東西¶
半是車輪與馬蹄把酒送君城北路曉日鴉啼烏桕樹¶
一聲歌罷淚滿巾僮僕催人上塘去願為轆轤纒青絲¶
轆轤可展心不移男兒出處自有分與君那得不相離¶
官家有程行莫緩後夜相思月還滿¶
　　　題宋院人畵盤車圖¶
<pb:KR4h0117_WYG_338-11a>¶
大車盤盤牽不住小車碌碌推還去上阪下阪日千迴¶
不離太行山側路吳鹽蜀米塞滿箱烏犍耳濕筋力强¶
商人重貨不畏虎飯牛夜夜宿車傍妻孥不須念行旅¶
槖中有金皆樂土星飡露櫛逐隊行但願利多無所苦¶
道傍往來多折軸誰人肯戒前車覆¶
　　　帆山夕照送顧大往遼海¶
落景石帆秋餘紅掛樹頭斜憎樵笛送遲賴估檣留鴉¶
落光猶閃蜺遥綵漸收依依映旌斾逺過城西樓¶
<pb:KR4h0117_WYG_338-11b>¶
　　　舟中望金山¶
絶境浮塵逺穹天積水多樓臺含蜃氣鐘鼓動鯨波岸¶
曉江僧出沙晴島鶴過末由窮勝覽倚櫂發狂歌¶
　　　送唐生從軍闗陜¶
身逐征西将休歌行路難鳴弓霜力勁舞劍雪稜寒鄉¶
淚看花落邊愁縱酒寛少年曽許國直擬斬樓蘭¶
　　　送内敬重戍遼左¶
别淚不可忍杯行到手空風塵重作客寒暑易成翁曙¶
<pb:KR4h0117_WYG_338-12a>¶
色連闗樹秋聲起塞鴻天涯見親友還與故園同¶
　　　送魏仲房往上髙省親¶
新年思定省理櫂别家林野雪消不盡春江流正深伯¶
魚方學禮子賤只彈琴記取臨歧處清言抵贈金¶
　　　送友歸鄱陽¶
芳草緑尚淺故園春未殘平生為客慣今日别君難短¶
棹吳歈曲哀絃楚女彈江花正滿眼且莫下長干¶
　　　静軒為陸生作¶
<pb:KR4h0117_WYG_338-12b>¶
已於城市逺林徑轉逶迤一鳥不鳴處孤亭獨坐時砌¶
花閒白日野竹匝清池每欲相來往鄰人恐未知¶
　　　早春寄京師白虚室先生¶
帝城佳氣接烟霞草色芊芊紫陌斜霽雪未消雙鳳闕¶
春風先入五侯家歌鐘暗渡新豐樹遊騎晴驕上苑花¶
獨有揚雄才思逸應傳麗句滿京華¶
　　　和毛鼎臣聞白西塘臥病之作¶
昔年遊宦去鄉閭此日還家勝謫居垂老厭看爐内藥¶
<pb:KR4h0117_WYG_338-13a>¶
窮愁還著篋中書青雲有路迢迢隔白髮無情漸漸疎¶
漢代于今論封禪長卿多病欲何如¶
　　　贈袁錦衣¶
少因驍勇調邊城聖主論功特著名心解豹弢偏識陣¶
手揮龍劍祇輕生黑山敵破教傳檄青海軍回看洸兵¶
今日太平身獨老栁營閒坐聴春鶯¶
　　　吳越兩山亭¶
危亭面勢瞰雄都詞客登臨興倍孤地拱會稽開古越¶
<pb:KR4h0117_WYG_338-13b>¶
江吞羅刹限全吳黄金謾鑄功臣像紅袖終墮霸國圖¶
不為千年獨悲愴眼前人事幾樗蒲¶
　　　題二姝撫嬰圖¶
休識流黄罷養蠶桃根桃葉並清酣龍綃却暑肌香膩¶
蟬翼凌風髩影鬖常恨畵中題荳蔲誰教窗下種宜男¶
螽斯合備房中樂見説如今化已覃¶
　　　阿那瓌¶
夜雪沒氊城聞箛三兩聲漫山是獵火照著漢家營¶
<pb:KR4h0117_WYG_338-14a>¶
　　　結客行¶
結客千金盡酬恩一劍存羞為狗盜伍不傍孟嘗門¶
　　　征夫詞¶
征夫語征婦死生不可知欲慰泉下魂但視褓中兒¶
　　　征婦詞¶
征婦語征夫有身當徇國君為塞下土妾作山頭石¶
　　　雙行纒¶
色絲深文羅持作雙行纒繫儂白玉脛步步作春妍¶
<pb:KR4h0117_WYG_338-14b>¶
繡纒合歡帶足底生蓮花自踏君門户更不由狹斜¶
　　　為北郭悼亡¶
獨坐思芳辰鶯花笑冷春自從妝閣閉誰拂鏡臺塵¶
　　　書扇¶
家逺緑川長回舟菡萏香緩聲歌白苧明月堕横塘¶
　　　詠筝雁¶
絃絃相近不相離入調頻将玉手移最恨曲終人散後¶
影分行斷各參差¶
<pb:KR4h0117_WYG_338-15a>¶
　　　聞唐愚士除翰林侍讀却寄¶
看鍊神丹骨已成新騎雲鶴上蓬瀛山中舊伴頭将白¶
遥矚非烟想珮聲¶
　　　經錢塘故址¶
潭潭第宅俯長衢杏閣桐窗似畵圖三十年來陵谷變¶
耕人猶識舊銅鋪¶
　　　畵馬¶
曽蹴交河度黑山霜蹄颯颯汗斑斑如今四海無征戰¶
<pb:KR4h0117_WYG_338-15b>¶
老向春風十二閑¶
　　　李迪畵蘆雁¶
逺别氷天趂稻粱秋風吹斷不成行夜深獨宿江南渚¶
夢怯黄蘆葉上霜¶
　　附劉師邵(字師邵/績之子)¶
　　　十月十八日出都城途中寫懷¶
驅車出都門落日臨髙城客懷方鬱紆悠悠赴修程四¶
顧原野茫蕭蕭北風鳴戀闕首重回懷人恨難平豈無¶
<pb:KR4h0117_WYG_338-16a>¶
萬言書亦足干聖明上将補衮衣下欲請長纓君子貴¶
安分茍禄非所榮出處會有時屑屑徒自輕扁舟歸去¶
來鄉山望中横濯纓發浩歌滄浪有餘清¶
　　　鏡湖丹室為周良醫仲方賦¶
浩浩鏡湖水東流接扶桑矯首望不極三山海中央上¶
有列仙侣樓居鬱相當若人從之遊鸞鶴叅翺翔授以¶
養生訣示以金丹方後天可不老夀命凋三光稽山孕¶
靈秀爰兹構丹房鑿雲以為牖結露以為梁左控金虎¶
<pb:KR4h0117_WYG_338-16b>¶
伏右提蒼龍驤渴飲駐金波飢飡截松肪丹成貯龍鼎¶
五色爛輝煌鬼神不敢窺禁衛呵不祥服食煉精魄身¶
輕欲飛揚手握造化樞一舉超八荒我願得此劑持之¶
獻明堂上以延萬夀下以惠三殤¶
　　　琴月軒¶
琴中有真趣不待徽軫全琴中有至音不待宫羽宣憑¶
軒撫孤桐皓月當空懸秋髙夜寥寥萬籟俱寂然掩抑¶
三四聲志在太古先棲鳳翔髙梧潛蛟起重淵髙山何¶
<pb:KR4h0117_WYG_338-17a>¶
峨峨流水復涓涓相逢盡聾俗孰知妙入𤣥子期去已¶
遥牙氏終絶絃此意當自得勿為昧者傳¶
　　　休理妝¶
婉婉青樓女秀質淑且明輕雲粲朝日光彩何新鮮云¶
胡不自貴修飾以為妍競為時世妝皎皎當市纒螓首¶
耀膏沐蛾眉鬬嬋娟妝成不自見竊為他人憐嘗䝉冶¶
容誨令徳何由宣盍思守閨闥永謝朱與鉛¶
　　　題仙山樓觀圖¶
<pb:KR4h0117_WYG_338-17b>¶
宇宙開新域星辰隠上台羣峰羅窈窕列嶂擁崔嵬玉¶
觀參差聳琳宫次第開珮聲霞外響幢影日邊來王母¶
迴鸞馭秦娥集鳳臺懸枝珠作網綴地錦為苔樹挽千¶
峰霧泉轟萬壑雷地疑連閬苑山似接蓬萊真境殊難¶
遇新詩豈易裁抽毫聊短述深愧謫仙才¶
　　　游静海寺¶
祇園通輦道絳刹聳崔嵬日月瞻天近烟霞接地迴黄¶
金鋪净域白玉甃層臺池湧青蓮現窗臨碧樹開塔凌¶
<pb:KR4h0117_WYG_338-18a>¶
霄漢起鐘喚海潮回天女将花至龍王獻寶來佛燈澄¶
霽月僧唄隠春雷香積分㕑供醍醐薦茗盃波光揺演¶
漾林影共徘徊聴法誰能難題詩强自裁雄期過雁宕¶
勝已壓天台寄謝同游侣何年此重陪¶
　　　送張孝㢘之京¶
别離知不逺情至亦澘然樹引投京路鷗随出浦船去¶
程秋雨裏歸夢曉霜前親舊如相問卑棲似往年¶
　　　喜陳少尹致仕還賦此奉寄¶
<pb:KR4h0117_WYG_338-18b>¶
官滿一身輕懸車稱野情家傳新政譜壇續舊詩盟鳥¶
倦飛還息鷗馴妥不驚翻慚形役者驅逐尚營營¶
　　　贈開元寺隆上人¶
自向錢塘住相将廿載餘息來諸妄斷老去萬縁疎洗¶
竹通幽徑搴藤補弊廬時時得佳句還向壁間書¶
　　　又¶
諸方遊欲徧棲息此山中已悟法皆幻定知身是空窗¶
鳴蕉葉雨簾捲枳花風亦是躭閒者清言喜暫同¶
<pb:KR4h0117_WYG_338-19a>¶
　　　寄王内悦先生時方待詔公車¶
鼇背神山接絳霞每瞻辰極想京華祥烟色借宫城栁¶
湛露香浮御苑花天樂逈傳雙鳳闕雲綏遥駐六龍車¶
明光奏技多如雨應數王褒頌最佳¶
　　　夢梅¶
冰魂雪態自娉婷夢入東風感使星春掩殘香烟漠漠¶
曙分疎影月冥冥金蟲焰短揺絲幔珤鴨薰微裊鈿屏¶
一枕幽情詩思窅翠禽啁唽喚初醒¶
<pb:KR4h0117_WYG_338-19b>¶
　　　畵竹¶
誰弄參差管聲悲引恨長夜深龍起聴明月滿瀟湘¶
　　　小畵¶
雨餘溪樹凉落日水清淺浩歌歸去來心随楚雲逺¶
　　自君之出矣¶
自君之出矣日日盼征鞍思君如風燭有淚不曽乾¶
　　青樓怨¶
青樓連十里珠薄上銀鈎此中多樂事郎從何處遊¶
<pb:KR4h0117_WYG_338-20a>¶
　　　商婦詞¶
君心若流水妾心如落花風波千萬里相逐徧天涯¶
　　　宫人斜¶
粉埋紅艷骨埋香草色非春亦自芳莫道生前恩寵薄¶
馬嵬塵土更堪傷¶
　　　四皓奕棋圖¶
雲霄萬里羨冥鴻曽為儲皇出漢宫數著殘棋猶未了¶
五陵松柏已秋風¶
<pb:KR4h0117_WYG_338-20b>¶
　　　題子陵圖¶
漢祚中興竟滅新雲臺勲業聳嶙峋英雄盡入丹青手¶
難貌羊裘把釣人¶
　　　懷潭講師¶
青蘿寺裏白頭僧净業真堪繼祖燈不出山門将十載¶
壁問長掛一枝藤¶
　¶
　石倉歴代詩選巻三百三十八¶
