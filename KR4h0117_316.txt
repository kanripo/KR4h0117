# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.183095
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百十八
<pb:KR4h0117_WYG_316-1a>¶
欽定四庫全書¶
　石倉歴代詩選巻三百十八¶
　　　　　　　　　　　　　　　明　曹學佺　編¶
　明詩初集三十八¶
　　王偁¶
　　　遊小雄澗壑有賦¶
隂島變殘雪流新吐溶溶偶尋一徑微獨與採樵同兩崖濕花¶
霧衆竅吟天風雲根濯苔髪亂篠相㝠濛盤巖折磴道似各㝠¶
<pb:KR4h0117_WYG_316-1b>¶
捜窮石門忽中斷曠望開烟叢蘿雨澤毛髪松栝清心胸了然¶
青洲霞照影寒潭空始知人境外别有仙源通振舄揮片雲投¶
情依逺鴻𤣥棲極要眇神遊小空峒真仙金鵞蘂一室丹¶
火紅勅授紫囊訣永期鸞鶴蹤却憶望城市白日氛埃中¶
　　　交州病中喜林伯禎大叅歸¶
孤館抱餘瘵殊方積沈憂况兹風雨交薄暮來颼颼中¶
夜夢九遷上國魂獨遊豈無同心人曠望阻林丘馳驅¶
王事勤未得休戈矛旦坐念暌違此㑹良悠悠忽聞擁¶
<pb:KR4h0117_WYG_316-2a>¶
前麾載見迴輕輈欣遂懐始開晤言疾徐瘳須臾笳鼓¶
悲耿耿星漢流餘情寄長劍激烈何能休¶
　　　野田黄雀行¶
黄雀何翩翩羣飛野田側飛鳴自相呼飲啄仍共適誰¶
知游俠子張丸事彈射腥軀薦鼎俎腐壤委毛翮㣲物¶
何足甄感念在疇昔蔡侯富游盤行樂方未極安知子¶
發至一旦殞其國至哉莊辛談可以長太息不覩黄雀¶
哀千秋復何益¶
<pb:KR4h0117_WYG_316-2b>¶
　　　晩至囊山寺¶
蒼山入疎烟狀若土囊决振衣秋磵鐘投舄化城月天¶
吟動風籟霞想陋雲闕沈沈慧燈影了了見豪髪余生¶
值多故所性慕禪悦偶偕真僧期始若妄縁絶㝠心依¶
覺場度世賴慈筏誰能量虚空湛爾離言説¶
　　　遊清源山道院¶
仙人有竒觀雞犬白雲裏春至桃花開千枝映流水星¶
壇藥草青夜室丹光紫天上期鶴笙人間識鳬履伊余¶
<pb:KR4h0117_WYG_316-3a>¶
倦俗流十載困泥滓久意期大還乗風一來此金書啟¶
真秘石洞洗𤣥髓河車信可營心期羨門子¶
　　　與諸公同遊神樂觀¶
涼雨度髙閣蕭條秋氣深洞門薄㣲寒逸興生前林道¶
人琳館靜開窗修竹隂詎因避徴簡偶此諧纓簪掃石¶
鳴素絃遂忘名跡侵前山倐已見秀色浮重襟翳翳青¶
桑枝颯颯來逺音笑言欲遺返落景明西岑¶
　　　登金山寺¶
<pb:KR4h0117_WYG_316-3b>¶
江近海勢鬭中流孤島分化城若浮出鐘梵空中聞真¶
僧何方來于兹巢白雲魚龍䕶法界日月栖山門而我¶
汎梗蹤偶因滌囂紛真源杳莫測積氣長氤氲一灑甘¶
露言便覺蘇焦焚棲身恍圓鏡永絶諸漏因¶
　　　登屴崱峯宿湧泉得仍字¶
翠微白雲裏逢秋思一登聳身躡雲壁飛泉揺古藤洞¶
豁海天際坐見萬景澄飲澗動羣鹿宴林逢真僧邀我¶
宿化城珠林懸古燈寥寥片月上悄悄天籟凝因悲向城¶
<pb:KR4h0117_WYG_316-4a>¶
市塵髪秋相仍¶
　　　水亭夜懐黄八粲林六敏¶
孤亭水雲深人境自幽絶七絃罷鳴彈桐隂初上月偶¶
酌尊中醪髙卧望雲闕荷露清角巾松飈濯毛髪寥寥¶
天籟寒吟詠了未輟志偕南阜隱興藉東山發同心念¶
離居中夜思超忽¶
　　　晩至石潭遇孤鶴懐仙¶
洞口拾瑶草石流正淙淙尋源信輕筴一逕披鴻濛攀¶
<pb:KR4h0117_WYG_316-4b>¶
緑雜花島亂聒松桂風石牀留片雲玉鏡莓苔空少焉¶
羣壑靜落景明西峯獨鶴何處來舞影寒潭中因之想¶
長馭乗化入無窮¶
　　　晩至洞神宫¶
晩直下仙闕乗間清道機福地集萬靈迢遥麗神圻入¶
門喧自息微風吹我衣烟林閉虚境密竹垂隂扉于時¶
東嶺霽素月流清輝妙賞愜初願閒心不知歸夜桐有¶
商意掃石横金徽¶
<pb:KR4h0117_WYG_316-5a>¶
　　　今日良宴㑹¶
三川富豪雄濟濟美少年驩遊及芳嵗鞍馬何翩翩秦¶
箏奏新聲妙舞妖且妍今日良宴㑹意氣如雲烟人生¶
若朝榮灼灼寧久鮮無為坐塪壈流光悲逝川¶
　　　苦别離¶
瑶瑟對玉巵中有千萬思欲彈再三歎多是苦别離妾¶
顔如秋華零落方在兹君心如逝水一去無迴時皎皎¶
雲間月㡬見圓復缺月缺有圓時君胡苦别離¶
<pb:KR4h0117_WYG_316-5b>¶
　　　秋夜齋居懐唐泰¶
髙梧月未出暝色疎煙裏雝雝鳴雁來聲在秋塘水孤¶
燈捲簾坐寒影對窗几青空吹微霜瑟瑟動輕葦援琴¶
不成音感别在千里誰值晨風翰淮波盻游鯉¶
　　　初秋夜坐寄王紋¶
輕飈生早凉孤館清興發桐隂落前墀遥空瞰華月方¶
此抱沖素况值清境豁濁酒聊自持瑶琴弄應闋知音¶
念乖阻咫尺不可越相思良未已坐見曙河没¶
<pb:KR4h0117_WYG_316-6a>¶
　　　送張謙¶
醉呼秦淮酒臨岐歌慨慷吳姬小垂手弄曲春風長扁¶
舟不停橈去路但茫茫青山入楚甸白雲思越鄉豈無¶
壯士懐擊節心飛揚憑将繞朝䇿一贈囊中裝¶
　　　出雞陵闗¶
手揮白羽箑凌晨出夷闗夷闗春始開行旅多歡顔笑¶
掬青澗流為洗瘴癘殘浮雲引征佩共結輕隂還前登¶
忘險疲憑髙眺林巒却憶征南幕溟濛海霧間¶
<pb:KR4h0117_WYG_316-6b>¶
　　　舟移豫章髙士亭址下寄新喻文學潘時彦¶
雲水極杳靄一櫂東南歸青林相掩映白鳥烟中飛新¶
蒲乍隱舟漫流侵夕磯偶尋髙士宅忽悵故人違揺曵¶
鳴玉琴誰云出處非明發引前望五老收隂霏¶
　　　感寓¶
凌晨採琅玕泝彼洛水涯翛然有神遇綽約間令姿投¶
我以珮環却致交甫辭艷色豈不姣贈賂良亦稀但恐¶
結褵好中道有所虧¶
<pb:KR4h0117_WYG_316-7a>¶
　　　其二¶
夭夭園中桃灼灼映綺窗窗中有織婦顔色如青陽三¶
年弄機杼七襄成報章成章欲何為願以充君裳但恐¶
不見察徘徊空感傷¶
　　　其三¶
析龍敏辨給惠施夸便儇竹書信激詭堅白方自賢騰¶
口徒見尤胡能事幽𤣥九州誰復徴多方亦已然去矣¶
桃李蹊予將欲忘言¶
<pb:KR4h0117_WYG_316-7b>¶
　　　其四¶
折盤引菱荷激風和結楚皓齒揚修蛾清樽間芳俎三¶
川美少年五陵遊俠子取樂不知厭但畏韶光阻焉知¶
董生帷心妙在千古¶
　　　其五¶
齧膝志萬里蘭筋何權竒長鳴一見馭蹀&KR1923;遺風追伯¶
樂茍不值曠世誰能知離離玉山禾曷慰渇與飢八龍¶
眇何許宛足長相隨¶
<pb:KR4h0117_WYG_316-8a>¶
　　　其六¶
昬璧中始見烈風號北林飄颻逺遊子中夜抱單衾繁¶
音激楚奏清商悲越吟豈兹異鄉感兼之年嵗侵胡為¶
苦行役薄暮猶駸駸¶
　　　送陳熚¶
池上百草緑春城黄鳥吟玉壺清酒與君别青山去後¶
空雲林問君此行何慷慨一笑揚眉起滄海須使功名¶
及早成莫教緑鬢流年改拂劍酣歌四座傾共看仙籍¶
<pb:KR4h0117_WYG_316-8b>¶
快登瀛上林奏賦久相待宣室求賢方未寧縱酒臨岐¶
不知晩落渚蕭蕭送歸雁别路雲程兩地分目極烟江¶
去帆逺¶
　　　西亭夜送林六敏還山¶
今夜西亭月秋風梧葉凉故人發孤興别夢遶林塘浮¶
世相逢心草草羨君拂衣一何早百畆風泉繞桂枝歸¶
去南山跡如掃南山松桂北山雲飲澗穿雲麋鹿羣窗¶
間明月但髙枕洞口飛泉長對門知君自是悠悠者何¶
<pb:KR4h0117_WYG_316-9a>¶
須叩角歌長夜鄭谷年來秋草稀鹿門誰伴白雲歸君¶
行好覓赤松子余亦将紉薜荔衣¶
　　　宿桃溪方翁家贈别¶
清溪一帶縁桃花春來水上流胡麻東風尋源泛瑶櫂¶
雲中逺見山人家于兹水木相含景裊裊松杉亂天影¶
少焉林壑衆籟鳴巾舄飛來片雲冷二三老翁住東陂¶
薜衣霜雪垂兩眉自言入山嵗已久不知人世今何時¶
傳聞有客驚還喜共薦清泉飯松子烟林霧篠不逢人¶
<pb:KR4h0117_WYG_316-9b>¶
碧草苔花應滿地問予何事在塵間那似山中日月閒¶
澗户聊同魚鳥醉石牀常伴雲霞眠乍逢靈境真堪悦¶
區縁未謝還成别别後重來定㡬時夢繞溪邉緑蘿月¶
　　　聴琴歌送方氏逸民歸天台¶
嶧陽孤桐節風雨月中雙鳯幽修語一辭㸑下登髙堂¶
徽向黄金思何苦初彈一曲南風生端拱垂衣虞舜庭¶
悄然再鼓神欲往美人頎頎結遐想須臾改調絃亂鳴¶
引宫刻角流新聲汎如陽春激白雪澹如緑水涵秋清¶
<pb:KR4h0117_WYG_316-10a>¶
羨君操成有如此十指遊心在千古户外翩翩鸞鶴翔¶
松下傞傞鬼神舞世間箏篴徒紛紛可憐此調誰能聞¶
江湖寥寥少知已抱歸獨卧空山雲¶
　　　送夏廷簡宿怡山蘭若¶
别路繞珠林秋來落葉聲一燈今夜雨千里故人心已¶
覺空門幻還驚旅况侵坐聞鐘鼓曙離思轉沉沉¶
　　　和王舜舉春日襄陽之作因送之歸¶
漢水干年緑襄陽二月時人歌大堤曲春到習家池且¶
<pb:KR4h0117_WYG_316-10b>¶
縱山公醉寧同叔子悲葛强今已老歸馬莫教遲¶
　　　送李校尉致仕還江左¶
雄劍委龍鳴闗河白髪生功成百戰後老去一身輕夜¶
月桓伊笛秋風驃騎營燕歌何處寫曲罷有餘情¶
　　　賦得花影¶
欲拂更紛紛空香寂不聞亂迷芳蝶夢輕䕶錦苔紋襯¶
月籠書幌因風颺舞裠莫移庭下步蹴碎一階雲¶
　　　武昌晨望¶
<pb:KR4h0117_WYG_316-11a>¶
不飲武昌水焉知吳楚風山川覇氣盡今古壯心雄帆¶
去三湘逺天連七澤空登臨何所恨江漢正流東¶
　　　邕州¶
五管推名郡雙江接上遊人家蠻洞曉山雨瘴烟秋逺¶
客誰青眼殊方易白頭夜來南極上分野望牽牛¶
　　　入西山訪張隱士¶
兩崖噴飛瀑結屋烟蘿裏山人不冠屨客至但隱几獨¶
鶴海上歸孤雲澗中起淨掃白石牀風來墮松子¶
<pb:KR4h0117_WYG_316-11b>¶
　　　蒼梧道中¶
驅車九疑道獨鳥東南飛看山不覺逺秋雲生我衣深¶
谷走羣籟半岑明夕暉中林有蘭茝薄暮空芳菲¶
　　　山中寄郡城諸生¶
還山見孤雲悠然與心契素絃横石牀泠泠寫秋意却¶
憶社中人寥寥在城市¶
　　　送林少府還九江¶
握手白下門棹歌莫催發且沽玉壺酒共醉金陵月明¶
<pb:KR4h0117_WYG_316-12a>¶
日望匡廬孤舟坐超忽¶
　　　短歌行¶
東風吹花墮錦筵緑楊半軃青樓烟主人自為鸜鵒舞¶
小妓更奏鴛鴦絃當杯入手君不醉落日已在西山巔¶
短歌一拍心茫然請看明鏡髙臺上何須白髪悲芳年¶
　　　王芾家詠梅花燈¶
并娥剪素鏤秋水蘭燄傳春破瑶蘂粉屏射蠟揺珠光¶
的歴冰魂廣寒裏嚴城畵角聲咿咿羲馭漸軋摶桑枝¶
<pb:KR4h0117_WYG_316-12b>¶
芳心暗逐烟燼落玉鳬味冷沉烟薄¶
　　　草堂與山僧夜坐喜自牧馬大見過¶
移居深入水南村五栁新栽正對門傍岸春流沿翠篠¶
亂藤栖鳥近黄昬牀頭折簡山人致燈下名香野衲焚¶
童子夜深知客至隔隣呼取醉芳樽¶
　　　春暮同周𤣥郊行宿烟霞道院時約黄生同奕¶
累月看花奈醉吟不知春樹變鳴禽偶隨芳草同閒屐¶
靜掃孤雲響素琴塵世闗情人事少松壇期宿夜燈深¶
<pb:KR4h0117_WYG_316-13a>¶
明朝入洞觀棋去未許樵夫得見尋¶
　　　山中送陳生歸海上¶
洞口花飛春欲䦨玉缸携酒送君還三年厭見天涯月¶
千里歸尋海上山壯志功名看髪變浮雲世事與心閒¶
要知别後相思意萬壑松濤懶閉闗¶
　　　春日對酒酬鄭公啟¶
與君相見即相歡况值芳春感二難樽酒且邀花底醉¶
流年不用鏡中看江頭草色侵衣袂雨後鶯聲滿石欄¶
<pb:KR4h0117_WYG_316-13b>¶
世事悠悠秪如此出門何處可彈冠¶
　　　同自牧瓢所宿張氏南樓¶
鳥下平蕪夕靄收偶携江客宿層樓月明清夜聞鴻雁¶
窗近天河絓斗牛㡬杵鐘聲雲外杳千家樹色暝中浮¶
醉來枕藉秋衿薄擬借仙槎覓逺遊¶
　　　送林叔亮教授四明¶
奏淮㫁雁不堪聞惆悵官亭一送君樽酒暫留吳市月¶
扁舟遥指越溪雲秋来㡬處寒聲早海上千峯秀色分¶
<pb:KR4h0117_WYG_316-14a>¶
帳下諸生相待久未應寂寞歎離羣¶
　　　荷露¶
翠盤捧明珠蕩漾圓復碎夜來明月中留得蛟人淚¶
　　　題美人撲蝶圖¶
為惜韶華去春深出繡幃撲将花底蝶秪為妬雙飛¶
　　　懐仙寄上清河尊師¶
崇臺髙映大羅顛三素流雲繞碧天王母不來春又暮¶
洞門閒却古苔編¶
<pb:KR4h0117_WYG_316-14b>¶
　　　閨思¶
冷落殘箏十指疎良人逺戍近何如樓頭數盡南飛雁¶
不見遼陽一紙書¶
　　　黄陵廟¶
芳洲煙草碧萋萋古廟雲深落日低剥盡殘碑無可問¶
春山惟有鷓鴣啼¶
　　　病中懐故山¶
裊裊檉隂石逕斜野人迎住近烟霞别來門外滄浪月¶
<pb:KR4h0117_WYG_316-15a>¶
開遍青松㡬度花¶
　　　交州即事¶
一騎衝嚴到市橋夕陽烟樹草蕭蕭居人解指髙駢塔¶
碧瓦朱甍尚未凋¶
　　　江上見荼蘼分得人字¶
向來同醉帝城春馬首東風落綘茵玉架錦屏消息斷¶
只今誰是冶遊人¶
　¶
<pb:KR4h0117_WYG_316-15b>¶
　¶
　¶
　¶
　¶
　¶
　¶
　¶
　石倉歴代詩選巻三百十八¶
