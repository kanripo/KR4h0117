# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.516139
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百二十八
<pb:KR4h0117_WYG_327-1a>¶
欽定四庫全書¶
　石倉歴代詩選卷三百二十八¶
　　　　　　　　　　　　明　曹學佺　編¶
　明詩初集四十八¶
　　王燧¶
　　　送别¶
綠水灔汀洲風起江南秋煙波有孤客關河生逺愁逺¶
愁那足説惜此芳華歇日暮淡忘歸蘋花悵難擷¶
<pb:KR4h0117_WYG_327-1b>¶
　　　修竹美人圖¶
蘭膏香膩盤雲緑愁鎻春山黛痕蹙天寒日暮悄無言¶
翠袖盈盈倚修竹修竹無心亦有情竹花結實珠繁榮¶
秦樓人去彩鸞杳湘江種得相思成相思有種何時歇¶
竹上年年怨離别千古魂銷怨不銷涙紅染作鴛鴦血¶
　　　和髙季廸將進酒¶
君不見雲中月清光乍圓還又缺君不見枝上花容華¶
不久落塵沙一生一死人皆有綠髪朱顔豈能久樽前¶
<pb:KR4h0117_WYG_327-2a>¶
但使酒如渑肘後何須印懸斗咸陽黄犬悔已遲至今¶
千載令人嗤試看古來功業士何如陌上冶遊兒百年¶
飄忽寄宇内日日歡娛能幾嵗勸君莫惜囊中金便趂¶
生前當買醉臨卭壚頭綠蟻香栁花捲雪春茫茫吳姬¶
越女嬌相向痛飲須盡三千觴興來狂笑縱所適慎勿¶
畏他權貴客東風吹落頭上巾此日獨醒端可惜一朝¶
綺羅生網塵粧樓空鎻青娥人酒星不照九泉下孤鳥¶
長哢山花春¶
<pb:KR4h0117_WYG_327-2b>¶
　　　湘竹簫歌¶
君家洞簫天下竒碎紅亂㸃香淋漓濃如丹砂沁氷肌¶
淡似猩血封瓊枝持來世人莫能識疑是秦女來相貽¶
幾回吹向霜江曉皎月不明風悄悄一聲捲入碧雲中¶
驚散飛鴻落天表君不見重華去兮歸路遥二妃泣向¶
湘江臯江臯之竹竹間淚萬古千年長不消我將挾君¶
携此同上黄鶴樓醉弄一曲離鸞秋曲終飛度洞庭去¶
試聽蒼梧猿夜愁¶
<pb:KR4h0117_WYG_327-3a>¶
　　　春曉美人圖¶
梨花埭上雞鳴早十二瓊樓天乍曉東風不動緑楊絲¶
雲母窗空春悄悄銀屛複帳掩鮫綃遮斷蓬山海路遥¶
鬢亂釵横雙鳳軃玻璃枕上不勝嬌誰將鸚鵡偷調弄¶
驚散瑶臺合歡夢金盤仙掌日華髙小苑花枝露痕重¶
小玉熏殘蘇合香臨鸞先學理新粧含情欲起嬌無力¶
滿苑綠隂清晝長¶
　　　題畵¶
<pb:KR4h0117_WYG_327-3b>¶
疎煙帶平野閑花落空林雞聲在何許人家春樹隂將¶
尋丘中侶諧此塵外心幽期倘云遂寧惜露沾襟¶
　　　新秋早朝¶
宮井梧桐一葉飛新凉先到侍臣衣蒼龍闕上銀河轉¶
丹鳳樓頭玉漏稀曉仗分行環御輦夕郎鳴珮出仙闈¶
自憐虎觀叨陪從簪筆慙無補萬幾¶
　　　左掖聞鶯和鄭孟宣助教¶
落絮飛花滿禁城萬年枝上一鶯鳴全非幽谷間關調¶
<pb:KR4h0117_WYG_327-4a>¶
總是東風宛轉情啼處尚含求友思斷時猶帶惜春情¶
朝回左掖門前聽却訝簫韶奏九成¶
　　　送太平劉知府復任¶
錦繡江山拱帝畿先皇曽此駐龍旗三年出守勞臣績¶
再命専城遇主知桑柘千村豐庶日歌鐘萬戸太平時¶
送君重去宣王化明世誰論治繭絲¶
　　　送鄭尚書致仕¶
重沐天恩典禮闈旋因賜告遂初衣先朝故老今誰在¶
<pb:KR4h0117_WYG_327-4b>¶
十世同居古亦稀淥水蘭舟江上發秋風華髪浦陽歸¶
懸知戀闕情應甚夜夜山中夢紫㣲¶
　　　客懐¶
零落棲遲一病人鶯花正遇帝城春途窮不肻輕垂淚¶
道在長甘固守貧陋巷草深前夜雨空齋甑掩昨宵塵¶
杜陵何事真愚拙却欲虞廷自許身¶
　　　其二¶
縫掖誰云是舊衣故山終負採春薇時清懶上王通䇿¶
<pb:KR4h0117_WYG_327-5a>¶
病久常閒董子帷寰宇載逢新莭至江湖終覺故人稀¶
半生多少關心事空學莊生蝶夢飛¶
　　　𤓰州道中¶
清江杳杳水連空江北江南綠映紅三月異鄉逢換火¶
經春遊子怨飄篷滿汀蘆葉孤舟雨一樹梨花小斾風¶
遥望故山何處是依稀煙樹五湖東¶
　　　早朝待漏題楊諭德竹¶
禁鐘纔動曉風微新竹疎疎對𤨏闈非是日髙簾不捲¶
<pb:KR4h0117_WYG_327-5b>¶
怕教空翠濕朝衣¶
　　　題畵¶
渡頭初唱采菱歌南浦西風漲綠波正是晚凉新雨後¶
青山不似白雲多¶
　　　題方壺畵¶
紫府深沉白晝閒仙人歸去邈難攀當時暫謫來塵世¶
寫徧江南雨後山¶
　　　題天師竹¶
<pb:KR4h0117_WYG_327-6a>¶
上清仙子晉風流愛竹還同王子猷寫得一枝清似玉¶
湘濱露冷夜來秋¶
　　　林塘佳趣¶
自脱荷衣别五湖秋風㡬度惜蓴鱸玉堂酒醒青綾薄¶
空憶林塘舊釣徒¶
　　　題竹贈别呂希暘從役¶
露莎煙草滿晴川罷釣歸來暫泊船非是野情忘世事¶
閒愁不到白鷗邊¶
<pb:KR4h0117_WYG_327-6b>¶
　　　題倪元鎮畵荆溪清逺圖¶
銅官山下縱清逰每為飱松十日留吹斷玉簫人去久¶
暮雲空鎻洞庭秋¶
　　　其二¶
清閟髙人一散仙常留遺墨世間傳當時曽寫相思意¶
誰信如今重惘然¶
　　　漁村¶
汀葦蒼蒼白露凝一灘寒月未收罾西風吹醒江南夢¶
<pb:KR4h0117_WYG_327-7a>¶
四壁蛩聲半夜燈¶
　　　山行¶
蘿蔦隂中是㡬家青山數轉到門斜桃源祇在鷄聲裏¶
不用緣溪認落花¶
　　附張洪(字宗海/吳人)¶
　　　悼貞婦¶
嘽嘽赴行役肅肅成謝功婦女既有歸雞犬亦相從寧¶
辭道路逺萬里來黔中邊城尚艱食太倉乏陳紅婦人¶
<pb:KR4h0117_WYG_327-7b>¶
在中饋何以能尸饔良人漸黧黑慘淡筋力窮常恐卧¶
溝壑妾身何所終茍能事一飯豈惜膏沐容避人剪髻¶
鬟易米羞晨供良人久驚訝覩我顔色同窮辭訊衷曲¶
褁頭雲鬢空欷歔不下箸涙㸃微沾胸入恠久不出引¶
脰經房櫳仰呼不到天洒涙不及泉義當死生共恩始¶
夫婦全亭亭朱絲繩梁上乃雙懸小哉匹夫諒妄昧不¶
足言念爾貞潔姿前後金石堅食貧勵兹節見義恐不¶
前婦道久不聞良心鬱未宣孰知蠻貊地超世洵獨賢¶
<pb:KR4h0117_WYG_327-8a>¶
　　　古東門行送别金彦貞¶
僕夫顧我悲轅馬跼不行古來離别地青草不復生居¶
人攀桃李悵望難為情流塵起阡陌逺樹花㝠㝠莫向¶
秦東亭唱此東門行土中有死骨聞之復心驚食荼莫¶
言苦飲醯莫言酸世間萬事易惟有别離難既辭還執¶
袂臨行復據鞍對面相寛解回頭涕已瀾人生誰非客¶
何獨此哀嘆但令長夀考相報各平安¶
　　　謁黔寧王廟¶
<pb:KR4h0117_WYG_327-8b>¶
曽聆玉帳肅徽音俯仰清祠感慨深客袂尚餘他日涙¶
羈懐不改舊時心耳聞種竹都成玉眼看栽松盡作林¶
每嵗騎箕滇海上手分雲液散甘霖¶
　　　答俞都御史海上見寄二首¶
舳艫相接恨離居音問那堪咫尺疎見月思君因自切¶
㸔雲憶我定何如李膺舟楫神仙侶博望星辰太史書¶
歸去客懐同一洗賀家湖上醉紅蕖¶
　　　其二¶
<pb:KR4h0117_WYG_327-9a>¶
渺𣺌秋槎海上還洞簫吹月過三山九霜風露蓬壺外¶
萬頃波濤袵席間地盡西南開帝域星環北極想天顔¶
夜闌五色雲光近回首扶桑不可扳¶
　　附偶桓(字武孟太/倉州人)¶
　　　雜詩¶
衡茅日岑寂嘉樹生繁隂夙興挹朝爽翛然澄我心如¶
彼倦飛鳥冀得棲故林抱經味遺言且復理鳴琴惜哉¶
鍾子歿曠世誰知音¶
<pb:KR4h0117_WYG_327-9b>¶
　　　又¶
養疴卧丘樊庻得脱塵鞅三徑日就荒行樂倦還往荆¶
榛既蕃蕪荼蓼亦滋長幽蘭獨憔悴况復纒草莽不因¶
馨香發豈獲君子賞¶
　　　嵗暮¶
忽忽嵗云暮朔風吹客衣雖云鄉井近轉覺信音稀山¶
響鼪鼯嘯江空鸛鶴飛百年渾潦倒底事未能歸¶
　　　送陳民初先生歸廣州兼問訊趙知事公傑¶
<pb:KR4h0117_WYG_327-10a>¶
靜江遙帶五羊城官舸乗風畵鷁輕客館鄉人秋送别¶
髙齋弟子日相迎桄榔接葉蠻煙暗螺蚌含珠海月明¶
到郡為詢賢贊府幾時鞍馬定朝京¶
　　　其二¶
執簡立臺端百壬不敢噫道逺竟莫前動若飛翮鎩嵗¶
月無停輈季秋倐已届籬菊傍雲肥江山日如畵軒車¶
㡬時來夜雨一燈掛明徳正可崇相期各云勵¶
　　附呂淵(字希顔/常熟人)¶
<pb:KR4h0117_WYG_327-10b>¶
　　　和童僉憲士昂詠雪¶
隆冬氣凛冽朔風布威嚴同雲糊正密六出漸飛添紛¶
紛花絮雜片片瓊玉兼髙堆瓦將覆亂落塵不沾碧雞¶
没孤喙金馬埋雙尖皎潔炫晴瀑虚明奪夜蟾梅枝飄¶
素粉竹葉懸牙籖㶚橋詩助思錦帳酒傷廉玉花輕入¶
幔氷柱細垂檐自聞謝女詠翻似織成縑¶
　　　萬竿煙雨圖為童僉憲賦¶
君不聞淇水隈煙籠萬箇綠猗猗又不聞湘江曲雨過¶
<pb:KR4h0117_WYG_327-11a>¶
千竿齊挺玉淇峯湘流各一方遥遥相隔千里長君胡¶
巧將縮地訣併作無邊煙雨鄉鷓鴣聲近黄陵廟山接¶
九疑猿夜呌少年曽記畵船輕百詠新詩隨口道今日¶
看圖憶少年老懐衰鬢兩茫然總有琅玕可人景愧無¶
珠玉驚人篇聞君愛竹幾成癖沙土南金灰白壁閒來¶
酣聽戛鏗鳴靜裏飽觀蒼翠色君兮君兮聽我歌江上¶
年年風雨多竹花零落碧雲冷奈爾鳳饑無食何¶
　　　連雲嘆¶
<pb:KR4h0117_WYG_327-11b>¶
連雲棧道如升天千山萬山相盤旋上有古今不伐之¶
老檜下有晝夜不息之飛泉林深未知清晝永但聞百¶
鳥相和巧出音綿綿鷓鴣之語人共識分明似訴行不¶
得客懐聞此倍感傷駐馬看雲長嘆息雞頭關前山最¶
髙我馬已痡僕亦勞懸崖萬丈陡壁立俯瞰羣嶺同兒¶
曹烏龍江裏濤聲惡日日轟雷慘寒骨奔流直與滄海¶
通勢自天成非禹鑿我來對此心茫然便欲解綬思歸¶
田乃知王事未可緩行行且誦皇華篇皇華四牡歌再¶
<pb:KR4h0117_WYG_327-12a>¶
續上徳未宣懐靡足何當兩腋生羽翰頃刻搏風到西¶
蜀¶
　　　題曹僉憲三茅山水圖¶
三茅山水何竒哉形勝彷彿東蓬萊山峯高聳彩雲表¶
水道近接滄江隈四時景物多佳致一入春來更明媚¶
楊柳輕垂翠帶長杏花艶吐臙脂麗松梧竹木交加新¶
梵王宮殿髙嶙峋峩峩寳刹矗天際小小畵船撑水濵¶
鄉村逺近多茅屋朝出耕兮夜歸讀谿畔時逢訪友人¶
<pb:KR4h0117_WYG_327-12b>¶
林間數遇携琴僕青帘揺颺酒家前一行飛鳥來青天¶
眼中總是吟哦具意外了無塵俗牽曹公於此築居第¶
子孫䋲䋲習詩禮科甲相傳繼後先簪纓奕葉光閭里¶
一從出仕趨金門十載思家勞夢魂閩山路隔無飛雁¶
滇海宵深感斷猿邇來忽得唐王宰故里畵圖隨筆灑¶
新花新樹景還同舊水舊山形不改看圖對景情依依¶
飄然便欲抽簪歸却憶君恩未能報撫巻盡日徒欷歔¶
朅來索我題長句我亦三茅隣近住何當與子賦歸歟¶
<pb:KR4h0117_WYG_327-13a>¶
同老林泉最清處¶
　　　題李侍御山水圖¶
山色滿郊原幽深隔市喧孤舟横古渡荒徑掩衡門野¶
樹煙光薄溪橋曙色分依稀故園景吟對欲銷魂¶
　　　舂陵道中¶
蚤發瀟南驛晨光尚未明山横疑水斷灘急訝舟輕茅¶
屋稀疎見筒車逺近鳴民安邊患息千里樂廵行¶
　　　贈徐憲副西還¶
<pb:KR4h0117_WYG_327-13b>¶
江水碧於苔歸舟不捨開夢緣情易得愁為别難裁樹¶
色迎征斾花香沁酒杯到家秋欲近松菊共徘徊¶
　　　茶坪¶
茶坪春雨後舊幹發新茸雀舌微含翠龍芽淺著紅小¶
筐和露摘疎篚帶煙燻汲水時烹啜清生兩腋風¶
　　　送張都督至陜西遇陳同寅金¶
近捧綸音迎使臣馬蹄三月到西秦一春獨詠無佳句¶
千里相逢有故人夜雨郊原芳草合東風庭院落花新¶
<pb:KR4h0117_WYG_327-14a>¶
相看莫怠咨詢職盛世青年好致身¶
　　　入連雲棧¶
棧閣難行説與君來遊方信峻連雲江從鳥道聲偏急¶
山到雞關勢漸分嵐氣漲空朝靉靆林隂蔽日晝氤氲¶
吟邊忽動鄉關思風雨猿聲不可聞¶
　　　川江夜雨憶近侍諸同年¶
西風吹雨夜瀟瀟獨卧舟中正寂寥聲滴蓬窗孤夢破¶
寒生衾枕旅魂銷黄牛廟古灘聲急白馬江空木葉凋¶
<pb:KR4h0117_WYG_327-14b>¶
遥憶同年諸近侍金門斜月正趨朝¶
　　　和黄繡衣忠清堂韻¶
黄甲髙標賜出身一官今喜立通津讜言曾落將軍膽¶
直氣仍埋御史輪葵蕚寸心常向日梅花清骨不沾塵¶
少年更際平成㑹封事還看達紫宸¶
　　　武攸道中懐諸同寅¶
千里巡行屬暮秋宦情羈思兩悠悠安邊愧乏班生畧¶
戀闕空懐杜甫憂月夜聞猿尋野寺霜晨策馬度林丘¶
<pb:KR4h0117_WYG_327-15a>¶
相知若慰驅馳苦珠玉何妨每見投¶
　　　留别貴州吳總戎¶
壯年曾憶叙邊城今日相看鬢已更欵曲㡬巡新漉酒¶
殷勤一叚舊交情柳營近拜將軍命薇省仍叨岳伯名¶
明日又成千里别滇南回首暮雲横¶
　　　城西别墅為素軒錢公作¶
滇南城外路西分水繞山回秀作紋楊栁四堤張翠幄¶
稻梁千頃布黄雲渠通澤國鷗頻入地近仙家犬不聞¶
<pb:KR4h0117_WYG_327-15b>¶
幾度叨陪清宴樂却疑身世逺塵氛¶
　　　題鎮江多景樓¶
獨倚危樓眼界寛無邊風景恣盤桓四圍花木如屏擁¶
千里江山入畵看帆破晚煙歸别浦雁拖秋色下空灘¶
來今往古詩何限景物難窮思易闌¶
　　　淮河晚泊¶
乘軺千里戴君恩舟抵淮河日已昏萬井人家城外市¶
幾行煙樹水邊村鐘鳴蘭若僧歸渡犬吠茅簷客到門¶
<pb:KR4h0117_WYG_327-16a>¶
撫枕篷窗不成寐滿懐離思向誰論¶
　　　金陵酒興¶
奉使南行屬暮秋長途千里去悠悠青山滿眼遍京口¶
畵舫連檣遮石頭撫景信知天地客感懐無奈古今愁¶
一尊且作簪纓㑹痛飲厭厭夜不休¶
　　　楚水吟懐¶
楚江秋晚淨無埃五兩髙懸畵鷁開落日亭亭催客去¶
青山隠隠送詩來月臨湘水猿聲斷雲冷衡陽雁影回¶
<pb:KR4h0117_WYG_327-16b>¶
佳句入囊珠玉舊客邊誰與共敲推¶
　　　洞庭夜月¶
洞庭湖外岳陽城景到秋深月倍明金躍浮光風欲定¶
璧沈千影浪初平君山𨼆𨼆連雲氣湘水悠悠到雁聲¶
遥想登樓清興足倒騎黄鶴去吹笙¶
　　　湘江煙雨¶
瀟湘兩岸樹糢糊煙雨霏微似畵圖鴻雁影斜風正急¶
鷓鴣聲斷日將晡帆從青草湖邉落酒向黄陵廟下沽¶
<pb:KR4h0117_WYG_327-17a>¶
無限凄凉禁不得㡬回回首望神都¶
　　　貴陽山色¶
貴陽山色最清幽客裏看山信馬逰蛾黛千層朝雨過¶
螺青一抹暮雲収人家結屋連村住澗水浮花遶郭流¶
佳興滿懐清可掬詩成頻向錦囊投¶
　　　繡衣郭公詢知郡博髙君善誨諸生畧無責報¶
　　　　之意因大書仁夀二字嘉之予賦一律用張¶
　　　　其美云¶
<pb:KR4h0117_WYG_327-17b>¶
侍御多能筆似椽特書仁夀為君賢吳興遺教尊胡瑗¶
太學諸生仰鄭䖍虀飯每甘心有樂束脩頻却橐無錢¶
願言終始全清節應享聲名過百年¶
　　　過常德留别李總兵¶
不覩芝眉二十年相思每誦寄来箋經行正擬懽連日¶
往返那期恨一天白髪無情催我老青雲有路讓君先¶
明春尚得趨朝便肻約歌呼醉畵船¶
　　　松島春雲(攬秀軒/入景)¶
<pb:KR4h0117_WYG_327-18a>¶
積石移松滿戸庭春雲飛繞似林坰日烘瑞彩香盈葢¶
雨濕濃隂翠滿屏三徑飄揚迷鶴夢半岩舒卷帶龍腥¶
呼童浄掃窗前影自起揮鑱斵伏苓¶
　　　荷池夏雨¶
新鑿荷池引水通雨深花滿趣無窮盤傾珠顆齊翻翠¶
衣露霞綃半折紅四座凉生風細細一簾香沁霧濛濛¶
此中清景真堪賞何必移家住瀼東¶
　　　林亭翫月¶
<pb:KR4h0117_WYG_327-18b>¶
林亭明月趣偏嘉知是滇南好事家一片寒光清屬影¶
十分秋色瑩無瑕翠盤香露翻金粟荷葢西風老桂花¶
恍似水晶宮殿裏㡬回忘却在天涯¶
　　　雪屋焚香¶
吟窩新結小崆峒靜爇名香趣不窮四壁晴雲生夜白¶
一星温火吐春紅水晶簾静詩魂爽銀葉爐深鼻觀通¶
睡起只疑春色暮滿簾飛絮月朦朧¶
　　　草砌鋪茵¶
<pb:KR4h0117_WYG_327-19a>¶
東風芳草正芊芊匝砌鋪茵亦可憐叠翠不當車馬徑¶
生香偏近綺羅筵䝉茸雅稱逰人坐葱蒨猶宜醉客眠¶
想見明公行樂處只疑身在碧雲邉¶
　　　花臺簇繡¶
春滿亭䑓日乍長百花開遍鬬新粧錦屏髙映秋千索¶
金縷深圍蹴踘塲幾陣輕風嬌弄影一畨微雨細生香¶
東翁最喜留賓醉更爇銀燈看海棠¶
　　　太華來青¶
<pb:KR4h0117_WYG_327-19b>¶
排空髙揷净無埃萬朶芙蓉暎日開拄笏嵐光和露滴¶
卷簾晴翠撲人来地連金馬岧嶤聳勢壓青螺宛轉回¶
我欲題詩最髙處凌風飛上紫霞堆¶
　　　商山聳翠¶
重重秀色翠糢糊展出天邊一畵圖瀑布喜看飛壑瀉¶
盪胸時見斷雲孤千尋玉柱排青笋九疊金屏上錦蕪¶
最愛初經風雨後滿林香霧亂禽呼¶
　　　題小景¶
<pb:KR4h0117_WYG_327-20a>¶
綠樹橋頭路轉迴水光山色映樓臺扁舟蕩入荷花裏¶
知是逰人避雨來¶
　　　題便面¶
碧天如洗月團團露滴松梢夜氣寒記得畵船經赤壁¶
酒醒詩就倚篷看¶
　　　題宋徽宗瀟湘鴝鵒圖¶
御墨淋漓玉數枝畵圖瀟洒使人悲春風鴝鵒湘江景¶
不似龍沙夜雪時¶
<pb:KR4h0117_WYG_327-20b>¶
　　附顧禄(字謹中/華亭人)¶
　　　夜宿郭道士山房¶
珠宮夜無喧瀟洒絶壁下天高露氣澄溪浄月光瀉孤¶
吟虚館秋獨宿空山夜何當謝九塵笙鶴擁髙駕¶
　　　雲巢歌為陳煥文賦¶
我本雲間人夙契雲山緣聞公巢雲處愛作雲巢篇公¶
家雲巢在何許㑹覘秀出雲海邊山頭日月白雲起雲¶
峰萬朶浮青蓮山人結屋入雲去置身直上雲松巔雲¶
<pb:KR4h0117_WYG_327-21a>¶
蘿千尺覆戸外檻下百道來雲泉雲翁住其下日與雲¶
周旋或携雲鶴遊或伴雲龍眠飱雲英兮潄雲液被雲¶
衣兮駕雲軿有時看雲發高詠落筆往往凌雲煙浮雲¶
世事豈能絆蕭散自是雲中仙我欲乗雲走相覔雲路¶
峻絶難夤緣爾來山人棄雲出我今亦是青雲客雲騎¶
橋南古汴津一笑相逢雲水白問公别雲今幾年側身¶
東望雲茫然又掛雲帆拂滄海歸去自種雲中田¶
　　　次韻夜泊¶
<pb:KR4h0117_WYG_327-21b>¶
海近潮初上江清天倒流故鄉頻入夢此地獨維舟落¶
雁沉霜鏡濳魚避月鈎不眠催早發歴歴數更籌¶
　　　秋夜¶
一寒一暑相推移四序平分秋最悲山川蕭條草木萎¶
金風淅瀝吹羅帷夜何長兮晝何促欲眠不眠嘆幽獨¶
樓上寒更聲斷續飛蛾翩翩繞殘燭¶
　　　泊舟夷陵¶
落日官船駐驛亭秋風城郭古夷陵秦燒舊土猶存黑¶
<pb:KR4h0117_WYG_327-22a>¶
禹鑿髙山半擁青萬里風波勞逺渉九霄雲路阻飛騰¶
令人却憶文章守夜向西嵓接夢靈¶
　¶
　¶
　¶
　¶
　¶
　¶
<pb:KR4h0117_WYG_327-22b>¶
　¶
　¶
　¶
　¶
　¶
　¶
　¶
　石倉歴代詩選巻三百二十八¶
