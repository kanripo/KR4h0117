# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.575606
#+PROPERTY: ID KR4h0117
#+PROPERTY: BASEEDITION WYG  
#+PROPERTY: JUAN 卷三百六十上
<pb:KR4h0117_WYG_360-1a>¶
欽定四庫全書¶
　石倉歴代詩選巻三百六十上¶
　　　　　　　　　　　　明　曹學佺　編¶
　明詩初集八十上¶
　　鄭瑛¶
　　　題新喻丞劉源墨菊¶
東籬吐佳菊采采含幽馨芳心竟云托離披履前楹詎¶
惟陶令賢千載同幽襟感兹時物遷獨見霜中榮故人¶
<pb:KR4h0117_WYG_360-1b>¶
安素子為君寫其英醉墨尚淋漓宛若寒露侵豈無春¶
陽華朝發夕已零贈此竟何俟亦以期令音¶
　　　答郭大㕘五龍見寄兼次前韻¶
不見汾陽宅猶存太史文寧知當世士才與古人倫席¶
上空鳴劍林間任折巾高風如可即清夜嘯歌頻¶
　　　觀濤閣為閩縣鄒縣丞作¶
君家傑閣連雲起遥瞰滄溟拍天水東吳佳氣横九秋¶
震澤長風破千里有時颯沓來飛湍瀟瀟五月生秋寒¶
<pb:KR4h0117_WYG_360-2a>¶
故人早得瀛洲趣慿高何翅淩霄翰望中澎湃浩無極¶
太虚廹合舂朝夕銀蟾席上採鏡光落景簷前掛丹碧¶
知君對此歡未央酒酣直欲窺扶桑及兹作縣三山下¶
便濯煩燠為清涼未誇枚乗觀濤賦更憶莊生望洋䖏¶
愧予亦有淮海心為爾長歌發襟素¶
　　　寓金陵寄舍弟十二校書以識别懷兼憶二姪¶
吾祖昔𦵏龍腰峯石邊種子今作松吾家舊住鳯池曲¶
庭前種笋今成竹人生變幻那得知兒時自謂長若斯¶
<pb:KR4h0117_WYG_360-2b>¶
一朝蹉跎各老大況乃落魄天之涯天之涯何淡蕩功¶
名未覩心猶壯母在寧論鮑叔心官卑不改陶潛況去¶
年風雷建中過斗酒慇懃奈别何老樵丈人發詩箧萬¶
素将軍贈劍歌别來欲度雲霄裏羽翼空摧溟渤水鴻¶
雁天邉落日低鶺鴒原上秋風起冕旒二子近何如客¶
久都門未得書馬首明朝忽西去何由見爾唾成珠¶
　　　題丁克恭臨清軒¶
太湖之東水拍天鮫人結室龍為淵丁生胡為獨嗜此¶
<pb:KR4h0117_WYG_360-3a>¶
清興直欲窺無邊洲頭高搆淩虗起春風淡蕩吹香芷¶
不異幽人水竹居還同䖏士柴桑里有時懷術出吳中¶
藜杖看山日幾重雲外經時多馬跡花間坐䖏即仙蹤¶
羡君愛山仍愛水醉來掃向丹青裏戲墨與人不索錢¶
臨流更結湖中意湖中意清且長嗟予此樂亦不忘歸¶
將載得湖上月為爾鼔枻歌滄浪¶
　　　赤㟁喬松¶
獨不見君家萬丈之喬松交柯崛走驚蛟龍渾沌以來¶
<pb:KR4h0117_WYG_360-3b>¶
不可數孰識夏后之植秦人封盤谷直與元氣㑹赤㟁¶
東西分晝晦怒豹毛霏霧雨中神鼇背拆川岡外吾聞¶
中有何氏居過者仰見今嗟咨秋蟾在空風在谷胡用¶
門前列㦸鳴驪駒上有翡翠葢下有珊瑚枝鬼神守䕶¶
仙人期安得置我清隂之石上坐待白鶴歸來時¶
　　　茅屋書聲¶
若有人兮山之阿結衡茅兮被女蘿紛青衿兮淑且多¶
援吾師兮進明謨羌佔畢兮激清騷聲琅琅兮振鳴珂¶
<pb:KR4h0117_WYG_360-4a>¶
東梟盧兮西簫歌時既廹兮將奈何思我樂兮心忘勞¶
舍姬孔兮誰將與訛¶
　　　秣馬謡送王御史恒哲¶
渥洼水咽天房開酸風嘶入黄金臺赤虬帝子市駿骨¶
感激白汗啼香埃雙銅刮露竹披耳三騣連錢窣紅尾¶
碧蹄颯沓碎瓊瑶青毛參差剪秋水畫䦨十二春夢涼¶
銀缸夜煮蘭苕香胡雛黄鬚不敢秣忽驚神駿生輝光¶
劉郎倚醉桂華樹洗却芳塵拂金紫為君折取珊瑚鞭¶
<pb:KR4h0117_WYG_360-4b>¶
一日旋風五千里¶
　　　九仙山¶
南登九仙峯西憶雙溪月玉輪千里懸秋光環珮玲瓏¶
上瑶闕仙人去去不可留聽我一曲歌丹丘清晨揺曵¶
采雲别白日飄忽乗天遊我宫之真師乃是紫陽客與¶
君銘骨授長生昔隠兹峯錬精魄誰料丹砂化成烟謫¶
向人間二十年𤣥風笑翳花源去化衣醉拂秋霞眠青¶
童返霓旌相招擁仙蹕下窺城郭幾回新手種長松已¶
<pb:KR4h0117_WYG_360-5a>¶
千尺杳然真師失其蹤身騎白羊去無窮鸞啼鶴怨天¶
府空長攀玉樹期相逢君家乘龍度百越過予洒掃石¶
上月真師不來君又發還掩洞房泣仙骨¶
　　　次南安同寄從弟新建令希肅¶
一官瓊海獨淹留倚棹看山恣逺遊白下秋風憐竝桂¶
淮中暮雪憶同舟緘書久負翩翩雁横席長從汎汎鷗¶
聞道政成有佳趣惠連詩句近耽休¶
　　　題羅司訓聽潮軒¶
<pb:KR4h0117_WYG_360-5b>¶
席罷談經思獨清更於静裏聽潮生半將春水來天籟¶
盡入羊城作雨聲登閣觀濤空有賦臨流洗耳亦虗名¶
何如醉卧滄洲上萬里琳瑯一解酲¶
　　　丙午孟冬黎㓂竊發吳訓術自病中見寄因避¶
　　　　難航海遂和¶
故人卧疾近如何頼有詩懷祗自磨蘇子加餐須努力¶
沈郎多病愧吟魔半生别業經殘燹萬里還家備走舸¶
風景年來倍蕭索枕間清夢已無多¶
<pb:KR4h0117_WYG_360-6a>¶
　　　白沙翠竹¶
沙頭萬玉碧參差絶勝三湘烟雨餘晝拂微颷侵席冷¶
夜隨涼月逗窗虗編籬稍斷樵人跡開徑能通處士居¶
為問主人游宦久故林清夢近何如¶
　　　山水圖贈南雄黄驛宰¶
舟移青嶂夕門掩碧蘿春欲問仙槎客南來第一津¶
　　　秋夜泛舟¶
蒼蒼秋月涼颯颯寒蘆短孤舟人未眠霜花撲窗滿¶
<pb:KR4h0117_WYG_360-6b>¶
　　　又¶
雲中蘿幌開石上苔衣冷古調人不聞誰能發深省¶
　　　又¶
石屏秋雨浄野樹晚風微忽憶前溪好應湏踏月歸¶
　　　鼇溪漁唱¶
數頃烟波靄靄半窗風荻瀟瀟欲罷棹謳歸去月明又¶
轉溪橋¶
　　附鄭珞¶
<pb:KR4h0117_WYG_360-7a>¶
　　　送王醫官歸龍泉¶
拜命恩波濶南歸道路長才名雙白髮行李一青囊祖¶
帳連春草征㠶掛夕陽雲消波浩蕩烟暝樹蒼茫旅食¶
經淮海家園入楚鄉藥分蘇井水花送董林香濟世推¶
恒徳長生有秘方宋清雖已逺千載共流芳¶
　　　題四㑹顏大尹竹軒¶
顏君瀟灑謝塵俗遶屋惟令種修竹萬竿直節淩雲霄¶
半畝濃隂絶塵墺嫩葉幽枝翠欲流横窗拂席清且幽¶
<pb:KR4h0117_WYG_360-7b>¶
綠雲藹藹湘潭暝霜雪翛翛淇水秋冰簾半捲棠隂静¶
對此鳴琴多逸興午夜長空風雨來萬頃秋濤滿清聽¶
湛露三時滴不乾高堂五月生微寒玲瓏最喜吟中見¶
旖旎偏冝醉裏看君不見名花異卉足佳色一旦西風¶
盡摧折何如此竹無凋零嵗晏相期抱冰雪¶
　　　左掖聞鶯歌¶
蓬萊曙色寒蒼蒼萬方劍佩朝明光流鶯舞影過雙闕¶
遥送新聲出建章數聲纔度五雲表百囀還聞上林杪¶
<pb:KR4h0117_WYG_360-8a>¶
宫漏沉沉九陌春禁鐘隠隠千家曉烟花逺近布春聲¶
聲聲裊裊如有情不隨仙仗雲中散頻逐簫韶花外明¶
流音徃復斷復續睍睆綿蠻聽不足初訝湘靈鼓素絃¶
又疑秦女彈新曲¶
　　　塢溪書舍為易行人節賦¶
高士躭幽遂隠淪卜居遠向塢溪墳林塘窈窕開新墅¶
籬落蕭條入白雲巻幔青山吟䖏好隔窗飛瀑坐來聞¶
棲鸞粉落琴邉竹辟蠧香浮澗畔芸閉戶共憐𤣥晏僻¶
<pb:KR4h0117_WYG_360-8b>¶
垂帷長羡董生勤案頭螢火揺寒影戶外秋聲起夜分¶
問字故人頻載酒趨庭諸子總能文鵾鵬已展圖南翼¶
騏驥曽空冀北羣天上星槎隨玉節日邉鳯勅煥龍紋¶
清時不負經綸志願竭忠貞答聖君¶
　　　次黯淡灘¶
落日掛青嶂舟行次危灘天影動秋色溪聲生夜寒予¶
懷正寥落復此聞潺湲撫劍對明月喟然發長嘆¶
　　　和催喜外弟盧倫見宿¶
<pb:KR4h0117_WYG_360-9a>¶
近卜孟家鄰簞瓢不厭貧闗河今夜月兄弟異鄉人對¶
酒傷春晩思家入夢頻明朝又分手客路孰相親¶
　　　登四明郡城東樓¶
越州開霽色城上獨登攀萬室烟中樹千峯雨後山江¶
橋潮汐急海嶼水雲閒東望三仙島滄溟杳靄間¶
　　　晚次曹娥江¶
山静孤雲歛沙虗夕照明隔江漁火淡入夜海潮驚廟¶
重曹娥孝碑雄魏武名開窗對新月獨酌見幽情¶
<pb:KR4h0117_WYG_360-9b>¶
　　　郡齋即事¶
日長公事少退食有餘閒下榻留高士擕琴對鄮山萍¶
開魚出躍松暝鶴飛還浩蕩乾坤内怡然一解顏¶
　　　度江寄懷諸姪¶
軫翼迴天象山川壯帝都漢江元入楚淮樹半侵吳仙¶
夢遊三島漁舟憶五湖紀行多賦咏千里寄封胡¶
　　　次京口¶
北固山如畫南徐月上初烟消秋水濶霜重晚林疎臺¶
<pb:KR4h0117_WYG_360-10a>¶
榭千年麗江山百戰餘興亡總陳迹搔首獨躇蹰¶
　　　峭石道中¶
客久多愁思行遲覺路遥山家棕葢屋溪徑竹為橋谷¶
響常疑雨雲深或遇樵前村投逆旅風雨晚蕭蕭¶
　　　夾溝道中¶
暝色下滄洲舟行近夾溝樵歸争喚渡漁唱忽驚鷗古¶
墓侵沙岸居人傍驛樓留城應在望欲訪赤松遊¶
　　　宿宣義池和夢得韻¶
<pb:KR4h0117_WYG_360-10b>¶
秋晩過幽亭烟空楚樹青潮聲歸别浦天影動疎星野¶
曠螢流火霜清鶴墮翎乗桴如有意東去即滄溟¶
　　　宴徐將軍居庸闗席上呈王都憲崔司馬¶
闗入居庸險城臨北斗懸龍琴調宴樂虎帳集羣仙爽¶
氣來山雨秋聲潄峽泉醉餘望雙闕遥倚五雲邉¶
　　　送高時旭還閩¶
祖帳連芳樹征㠶掛夕曛鄉心閩海月客夢楚江雲候¶
館雞聲早平蕪雁影分懸知霄漢上早晚薦雄文¶
<pb:KR4h0117_WYG_360-11a>¶
　　　贈僧¶
桑門聞説遠公賢遯迹廬山四十年祗樹清風揮玉麈¶
曇花香雨擁青蓮乾坤夢覺空中相水月心閒定裏禪¶
塵事相闗長擾擾虎溪何日細談𤣥¶
　　　賦得馳道玉聲寒送羅澤御史之南京¶
禁城鐘鼓漏初殘珮玉聲中引百官響度碧雲雙闕曙¶
清揺秋月九霄寒花邉振䖏風霜肅天上朝回雨露寛¶
豸史承恩南去日幾迴清夢聽珊珊¶
<pb:KR4h0117_WYG_360-11b>¶
　　　錢塘懷古¶
雙龍北去歸遼海匹馬南來嘆寂寥一代興亡吳苑月¶
千年感慨浙江潮岳王墓上松聲慘伍子祠前劒氣消¶
遊女不知行客恨夜深湖上更吹簫¶
　　　舟中寄羅宗讓先軰¶
淮南草色赴離愁江上潮聲送客舟雙鬢漸驚𤣥髪變¶
一官長負素餐憂烟光暝積丹陽雨春水寒生震澤秋¶
鄉思滿懷吟望䖏毘陵城上獨登樓¶
<pb:KR4h0117_WYG_360-12a>¶
　　　次高侍郎韻¶
芳村𣺌𣺌帶平沙桑柘隂隂一徑斜老去更堪身在客¶
病餘方覺眼生花蟲聲入夜驚秋早雁影衝寒冒雨斜¶
西望故鄉情不極白雲飛䖏是吾家¶
　　　故宫人¶
雲雨巫山夢已䦨衰容羞向鏡中看歌成紈扇秋風冷¶
舞罷霓裳夜月寒玉筯暗垂今日淚金蓮空想舊時歡¶
閒居寂寞誰相問簾捲黄昏獨倚欄¶
<pb:KR4h0117_WYG_360-12b>¶
　　　永樂甲辰四月二十七日氊帽山雪後呈兵部¶
　　　　崔侍郎¶
四月天山雪未乾同雲萬里白漫漫月臨虎帳晴光薄¶
風颭狐裘曙色寒尊酒對燈稽嶺北孤舟飛夢剡溪灣¶
願令一洗邉塵浄疋馬寧辭道路難¶
　　　登柳州城和栁子厚¶
獨上城樓望八荒神遊霄漢入微茫輕雲帶雨來高閣¶
落日隨烏下女墻萬里故人憐遠謫千家砧杵斷愁膓¶
<pb:KR4h0117_WYG_360-13a>¶
長沙未有歸朝計老向天涯各異方¶
　　　花影¶
滿庭春色醉芳菲影落朱欄若有期月下參差人静後¶
日邊零落雨晴時香魂暫逐行雲去嬌態還從淑景移¶
最惜年年寒食候風吹萬㸃重堪悲¶
　　　病起喜景著見訪¶
書齋隠几厭紛譁閒看春風掃落花忽見兒童占噪鵲¶
遠勞車馬到寒家緗簾捲月新賒酒石鼎分泉漫煮茶¶
<pb:KR4h0117_WYG_360-13b>¶
欲賦南軒酬盛意揮毫臨紙尚欹斜¶
　　　和解學士遊七星巖¶
碧空遥訪日華君磵道泉香下鹿羣神女祠前嵐作雨¶
伏波巖畔水連雲石門冰雪清詩骨仙洞烟霞隔世紛¶
金馬玉堂歸夢杳野猿山鳥不堪聞¶
　　　和吳當塗源弔李白墓¶
半世醺醺笑獨醒九原漠漠掩重扃月沉牛渚三山晚¶
雲抹蛾眉萬古青遺廟有碑題姓字荒阡無主泣山靈¶
<pb:KR4h0117_WYG_360-14a>¶
文光不泯歸天上卧看樓頭太白星¶
　　　焚香玉鼎¶
絪緼長見吐竒芬銘刻猶傳漢代文碧玉烟和揺蜃氣¶
紫苔花冷隠龍文琴邉晝永心同静簾外風微手自焚¶
行向廟堂膺大用磨礲遠擬勒殊勛¶
　　　渡口¶
返照落平原孤舟繫疎柳隔河喚渡人獨立秋風久¶
　　　明妃怨¶
<pb:KR4h0117_WYG_360-14b>¶
家國知何在風沙滿目愁惟餘天上月還似漢宫秋¶
　　　閨思¶
自君之出矣絲桐無復理思君如轆轤展轉不能已¶
　　　江南曲¶
偶逢故郷人寄書故鄉去妾家在横塘門前兩株樹¶
　　　朱漢傑四小景¶
石壁霽秋雨溪雲淡將夕一曲龜山吟悠然楚天碧¶
　　　題沈叔用夏廸山水¶
<pb:KR4h0117_WYG_360-15a>¶
鏡天日落萬山秋雲水微茫島嶼浮欲訪仙源迷舊迹¶
滿江烟月一歸舟¶
　　　題枯木竹石¶
湘靈夢斷湘雲夕涼葉瀟瀟瀉秋碧君山半夜風雨來¶
萬頃波中老龍泣¶
　　　春日偶作¶
病來斷酒笑獨醒南山遥對北窗青心閒夢覺日當午¶
啼鳥數聲花滿庭¶
<pb:KR4h0117_WYG_360-15b>¶
　　附鄭亮¶
　　　送林季聰進士使三湘圖¶
君家粤西曲我家于山顛辭家遠行邁脩程餘八千豈¶
無一匏羮可以樂永年出身重天顯經綸貴才賢錦裘¶
赤霞綬玉綺紫雲韀丈夫志不偶徒為渠所憐結髪入¶
庠序高歌宵雅篇時哉適我志行行宜勉旃¶
　　　送朱州判子還家¶
君家住在于山麓門前舊種桑榆緑遥望葱葱知故家¶
<pb:KR4h0117_WYG_360-16a>¶
況有清隂庇鄰曲記得當年二月時繰車軋軋蠶初絲¶
桑影欲斜春社散榆烟新起午炊遲故鄉别來今幾載¶
樹色重重長不改石砌輕風落小錢粉墻晩日垂高葢¶
憐君近别復何如依然繞屋青扶疎感之忽爾有歸思¶
因買孤舟還故居¶
　　　山水圖為兵馬指揮朱君題¶
聞君住在蓬壺天赤城十二遥相連閒來聽籟坐松石¶
仙衣醉拂秋霞眠柴門不掩讀書䖏隔窗恍惚生烟霧¶
<pb:KR4h0117_WYG_360-16b>¶
重蘿隠隠半山鐘細雨濛濛萬花樹天書憶昔下巖阿¶
不起其如蒼生何仙人别去五雲表碧山悵望空嵯峨¶
碧山千里復萬里仙人洒向丹青裏何日陶濳歸去來¶
扁舟遠掛滄江水¶
　　　湖山秋霽圖圖有鴻雁烏鴉竹木為吳太守作¶
太湖㶑灔浮晴玉蘆荻河洲秋䔩䔩懸崖崒嵂黛蛾森¶
羣雁盤翔下平陸瑶天捲雲碧於鏡山空水濶横秋影¶
玉筆峰前銕畫書白榆川上金蛇陣哀烏㝠㝠破昏碧¶
<pb:KR4h0117_WYG_360-17a>¶
寒聲帶暝相呼急蘭室銀釭融冷光佳人半掩羅襦泣¶
小奴有警相依眠野人繒繳今悄然夢迴邉塞三更月¶
魂逐衡陽萬里天栖栖有恨誰教省啄者自啄飲自飲¶
南國原田菰米稀洞庭渚澤烟波冷學淵老仙鶴骨清¶
修筠落木多秋情夕陽樹杪散餘綺歸鳥欲宿啞啞鳴¶
爾烏已托一枝安征鴻蹔喜平柯寛明日飛騫九逵上¶
請看儀羽天朝端¶
　　　送楊進士畢姻歸姑蘓¶
<pb:KR4h0117_WYG_360-17b>¶
仙子承恩下赤霄香風送上木蘭橈五雲光動黄金榜¶
雙鳯聲和碧玉簫石洞蟠桃開作錦銀河靈鵲駕成橋¶
歸來莫戀春容好整珮應期共早朝¶
　　　挽杭州蔣處士¶
徜徉杖屨嘯林丘白髪蕭蕭七十秋令子初承聞喜宴¶
仙翁應夢采真遊西湖誰咏寒梅月剡曲空遺夜雪舟¶
惆悵湧金門外路斜陽原上重回頭¶
　石倉歴代詩選巻三百六十上¶

#+PROPERTY: JUAN 卷三百六十下
<pb:KR4h0117_WYG_360-18a>¶
欽定四庫全書¶
　石倉歴代詩選巻三百六十下¶
　　　　　　　　　　　　明　曹學佺　編¶
　明詩初集八十下¶
　　朱克誠¶
　　　水¶
浩浩無津際杳溟烟波何䖏望蓬瀛馮夷銀屋千層逈¶
漢使星槎一葉輕盈縮應隨天地化奔流不盡古今情¶
<pb:KR4h0117_WYG_360-18b>¶
萬方共喜風濤息四海絃歌讃聖明¶
　　　塵¶
一騎駸駸渉遠途紛紛如霧暗雲衢迎風却認沙中起¶
過雨還從陌上鋪亂逐行車迷劍佩不隨流水入江湖¶
祗今四海昇平日佇見晴空一㸃無¶
　　　霞綺¶
孤鶩齊飛入望賒晚晴遥映夕陽斜光疑海月流珠彩¶
艶訝天河浣絳紗錯落霜林籠錦樹澄明仙井燦桃花¶
<pb:KR4h0117_WYG_360-19a>¶
散成紫氣凝丹室絶勝芙蓉伏火砂¶
　　　霜花¶
曽聞青女手栽培露冷風嚴徹夜開色借龍泉涵碎玉¶
光凝鴛瓦軼纎埃輕盈積素迷行佩冷淡無香訝落梅¶
何事太陽収拾却又隨流水到天台¶
　　　睡蝶¶
曉日初晴百卉香為貪春睡倦尋芳魂隨斷靄迷花徑¶
夢逐殘英度粉墻翠幄深沉愁雀噪香林寂寞怯風狂¶
<pb:KR4h0117_WYG_360-19b>¶
醒來粉褪飛猶懶却憶莊生寄恨長¶
　　　飛燕¶
王謝園林舊路荒不妨隂雨補巢忙自憐弱羽隨萍梗¶
何暇棲身向畫樑低拂緑楊過藥圃斜穿青草度芹塘¶
烏衣雲海頻來徃不憚風波道路長¶
　　　梅魂¶
朝來䇿蹇覓芳魂南北枝頭見淚㾗春静不堪溪上弔¶
夜深空向笛中論吟餘姑射幽香遠夢入羅浮素影繁¶
<pb:KR4h0117_WYG_360-20a>¶
幾度石橋西畔路淒涼新月照黄昏¶
　　　白鴈¶
聫翩北向復南翔玉宇横看寫恨長色借蘆花澄素練¶
影涵明月上波光金河遥度千行雪紫塞孤飛一片霜¶
為問上林傳札後别來曽復見蘇郎¶
　　　無絃琴¶
焚香掃石獨横琴愧乏朱絃感恨深月下不聞烏夜操¶
花邉空憶白頭吟難將古調傳心事無復高山遇賞音¶
<pb:KR4h0117_WYG_360-20b>¶
為報東林蓮社侣不堪携抱日相㝷¶
　　　遊絲¶
綰烟曵日度江臯散逐晴風下復高柳外牽情邀翰墨¶
花邉縈恨怨離騷千㝷謾憶紉蘭佩萬縷空懷織錦袍¶
収得春回桃浪暖謾言曽許釣鯨鼇¶
　　羅泰¶
　　　水¶
天吳自昔肇洪荒一望東南接混茫習坎不盈時未達¶
<pb:KR4h0117_WYG_360-21a>¶
在川應與道俱長禹門春盡兼天湧牛渚秋高徹夜光¶
愧我短纓猶未濯不知何䖏泛滄浪¶
　　　塵¶
聞道麻姑碧海東飛揚幾度杳難窮萊蕪甑朽名猶在¶
石虎樓高事已空謾逐清風迷玉麈長隨旭日逗房櫳¶
自慚擾擾浮生裏何䖏蓬萊絶島中¶
　　　霞綺¶
滕王高閣近滄洲散綺千章絢碧流杳藹祥光虹駕闕¶
<pb:KR4h0117_WYG_360-21b>¶
氤氲佳氣蜃為樓紋成織女機初下丹伏茅君火未収¶
我欲朝餐淩絶景飄飄長侍赤松遊¶
　　　霜花¶
憶自淞江下秀州蒼涼玉宇霽光浮誰於月露雙清曉¶
幻出瓊花一色秋蝴蝶夢回看不厭鴛鴦瓦冷覺生愁¶
凝輝絶勝吳鹽巧柳絮才高愧莫酬¶
　　　睡蝶¶
繁英採採拾香紅倚倦還棲錦繡叢濕透粉裳愁夜雨¶
<pb:KR4h0117_WYG_360-22a>¶
低垂玉版怯春風魂歸莊室應同化夢與南柯杳不通¶
向曉却應誰喚醒鶯聲遥在百花中¶
　　　飛燕¶
華屋雕梁粉繪新烏衣何事徃來頻輕狂更擇營巢䖏¶
下上猶尋繫線人冒雨斜穿三徑曉隨風遥度萬家春¶
自慙寄跡浮名下南北東西老此身¶
　　　梅魂¶
孤山蹤跡逈無邊醉裏羅浮别有天春信挽回風冉冉¶
<pb:KR4h0117_WYG_360-22b>¶
角聲吹斷月娟娟石橋清趣將吟逺紙帳空香入夢傳¶
覺後欲尋渾不見淚痕殘雪暝浮烟¶
　　　白鴈¶
憶别蘇郎塞外城秋來何事復南征遠疑孤鶴横空逈¶
近訝閒鷗泛渚輕雪滿上林朝送影月寒湘浦夜聞聲¶
懸知霄漢翺翔日白雀那能獨擅名¶
　　谷宏¶
　　　霞綺¶
<pb:KR4h0117_WYG_360-23a>¶
晴天吐彩散英英佳氣光輝照赤城曉起忽隨孤鶩去¶
晩來仍逐片雲行燁如蜀錦榮還燦皎若爐丹色更明¶
欲起高樓頻眺望悠然餐罷可長生¶
　　　霜花¶
皎皎流輝燦玉英九天繁露似凝成方疑趙璧明還潔¶
若比驪珠色更清隋苑瓊花無瑩彩唐宫玉蘂少光明¶
化工若使應長在宛洛芳春第一名¶
　　　睡蝶¶
<pb:KR4h0117_WYG_360-23b>¶
逐氣隨香何䖏尋翩翩無力宿花心不知狂客傾盃樂¶
只與莊生入夢深葉底風微猶栩栩花間日暖正沈沈¶
覺來粉翅初輕舉方聽笙歌有妙音¶
　　　飛燕¶
曽向烏衣國裏來暖風先到栢梁臺翺翔畫閣朱扉敞¶
下上華堂翠箔開倐見秋容何處去忽逢春色又飛回¶
昔年王謝門墻盡惟有荒臺長翠苔¶
　　　無絃琴¶
<pb:KR4h0117_WYG_360-24a>¶
陶令閒來理素琴悠然妙趣不聞音夏炎揮手風生座¶
夜静怡情月滿林石上擕來多逸興堂前撫罷更清心¶
湏臾三徑黄花發抱向寒籬酒共斟¶
　　林坦¶
　　　水¶
混混泉源一氣通功成潤澤古今同魚龍變化誰能測¶
江漢朝宗不可窮潮信有期惟向月波瀾無意自隨風¶
弱流萬里蓬萊隔擬泛星槎向此中¶
<pb:KR4h0117_WYG_360-24b>¶
　　　塵¶
一道空濛晝未開青槐綺陌動浮埃暝隨微雨花前歇¶
晴逐香風柳外來羅襪行侵遊閬苑馬蹄縈轉下章臺¶
不知開闢洪荒後碧海飛揚又幾回¶
　　　霞綺¶
赤水祥光杳靄中曉隨孤鶩氣空濛六街羅綺花前月¶
十里旌旗塞上風色借霜林迷遠樹影兼桃浪動遥空¶
最憐王勃才無敵滕閣當年記獨雄¶
<pb:KR4h0117_WYG_360-25a>¶
　　　霜花¶
青娥巧剪奪春工萬瓦瓊瑶一道通暗結氷魂凝曉露¶
不隨香絮逐寒風鉛華荏苒銀屏隔梅額輕盈玉鏡空¶
蜂蝶飛來空戀戀不知何䖏是芳叢¶
　　　睡蝶¶
翠逕深沉日未西紅稀緑暗望中迷穿花頓覺芳心懶¶
卧柳從教舞翼齊金谷魂飛春寂寂銀塘夢入草萋萋¶
飄然欲與莊周化莫遣鶯聲柳外啼¶
<pb:KR4h0117_WYG_360-25b>¶
　　　飛燕¶
烏衣千里愧飄蓬春去秋來似夢中貪掠香芹芳徑遠¶
不知清晝畫梁空雲邉征鴈應堪擬江上閒鷗逈莫同¶
偶語何須尋舊壘秦樓寂寞掩春風¶
　　　梅魂¶
曽憶尋芳度石橋滿懷幽思雪飄飄西湖鶴弔春如夢¶
東閣詩成恨未消疎影蕭條和落月空香縹緲逐寒颷¶
羅浮酒醒人何處玉笛聲寒夜色遥¶
<pb:KR4h0117_WYG_360-26a>¶
　　　白鴈¶
雪霽千門舊路微曽傳玉札上林飛行歸紫塞和霜斷¶
影度銀河帶月輝瑶瑟輕彈移寳柱霓裳妙舞想春衣¶
西風吹醒蘆花夢悞逐閒鷗上釣磯¶
　　　無絃琴¶
雅製曽傳太古時蛇紋深斷碧梧枝最憐得趣同元亮¶
何必知音覔子期流水高山應黙契陽春白雪有心知¶
長卿無限求凰意寂寞何由寄所思¶
<pb:KR4h0117_WYG_360-26b>¶
　　　遊絲¶
彷彿氷蚕繭乍抽隨風嫋嫋自悠悠牽花有影晴多見¶
映月無痕夜不収色借明紗江上浣光添白髪鏡中愁¶
將軍況是經綸手高唱于今愧莫酬¶
　　秦善¶
　　　水¶
一氣流行混太空涵幽極逺意無窮波濤逈與風雲合¶
動息應㕘造化功牛渚天河涵夜白扶桑碧海漾朝紅¶
<pb:KR4h0117_WYG_360-27a>¶
若為舟楫還堪濟未老滄浪一釣翁¶
　　　塵¶
紫陌蒼茫啓曙扉晴風初起亂依微静沾藥架埋香逕¶
行傍車輪上客衣夢草池塘清不染看花臺榭暝還飛¶
同遊館閣城南道拂面狂吟幾度歸¶
　　　霞綺¶
艶彩澄明天外落赤城縹緲望中微光浮玉洞仙人掌¶
色染瑶池阿母衣朝傍孤雲催雨過暮隨晴鳥向江飛¶
<pb:KR4h0117_WYG_360-27b>¶
仙家最有餐虗術欲學長生何處依¶
　　　霜花¶
露下亭臯夜未䦨凝華積素共漫漫瓊葩色瑩瑶池冷¶
粉靨紅消玉壁寒梅徑醉歸和月見梨園歌罷倚樓看¶
遥知仙客朝元處一片清輝集露盤¶
　　　睡蝶¶
春條縈恨正依依睡倚紅香思欲迷墻外不驚飛絮起¶
窗前偏却小鶯啼莊周曉夢成寥寞金谷春遊益倦棲¶
<pb:KR4h0117_WYG_360-28a>¶
解意東風忽吹醒㝷芳人在畫欄西¶
　　　飛燕¶
雙飛來徃野橋西數里平蕪緑漸齊花徑泥香嫌雨濕¶
繡窓風静怕簾低巢成却擬歸來早海曠那堪望去迷¶
感慨舊時王謝宅空林殘日冷淒淒¶
　　　梅魂¶
山逕荒涼雪滿枝寒風吹冷轉參差幽香暗結黄昏後¶
淡月微明半夜時東閣不曽吟裏見羅浮空説夢中期¶
<pb:KR4h0117_WYG_360-28b>¶
更堪何處成追憶膓斷西棲玉笛悲¶
　　　白鴈¶
憶昨瀟湘倚棹時蘆花深䖏見還稀羣依露渚涵空遠¶
色淡秋旻背月飛海客無心那可狎江鷗有伴恐忘機¶
蕭條莫遣寒風起又帶晴霜向北歸¶
　　　無絃琴¶
雅製何人敢擅名碧梧枝老斷紋生花邉不道相如意¶
席上猶懷太古情白雪陽春空有調黒河秋雨冷無聲¶
<pb:KR4h0117_WYG_360-29a>¶
誰知陶令歸來日别是風流一叚情¶
　　　遊絲¶
舊遊曽入桑間路惹袖霑裾思未休纎綆依稀烟外没¶
羣珠蹙續雨中浮晴牽草樹縈春恨暝倚花窗織夜愁¶
只恐驚風吹散去殘絲零亂不堪収¶
　　李溥¶
　　　水¶
幾度潺湲樹底過淵澄㑹見㵼天河氣蒸桃浪紅翻錦¶
<pb:KR4h0117_WYG_360-29b>¶
色借湘裙緑染羅曲磵分來聽不盡長溝流出恨偏多¶
朝宗東泛滄溟遠萬里瀰漫接巨波¶
　　　塵¶
九衢蹤跡望微茫東海行聞乆不揚偏集貧居生范甑¶
毎隨清趣積虞床暝連花市輕烟緑秋結沙塲落日黄¶
更憶淩波微月下寒侵羅襪暗飄香¶
　　　睡蝶¶
晴晝沈沈何處來香鬚粉翅欲低摧風驚柳絮魂初斷¶
<pb:KR4h0117_WYG_360-30a>¶
日轉花隂夢未回若個有情憐蠧幻困儂無力怯鶯猜¶
漆園感化應難憶料爾芳心未肯灰¶
　　　飛燕¶
年年來去為誰忙偏戀晴春引興長楊柳池塘窺日暖¶
杏花門巷落泥香孤飛帶雨尋華屋雙翼隨風過粉墻¶
王謝舊遊雲海濶秋深離恨轉淒涼¶
　　　霞綺¶
長空絢彩麗春熈清旦呈祥冠日輝初訝鮫綃横海市¶
<pb:KR4h0117_WYG_360-30b>¶
還疑雲錦下天機輕盈映水驚魚躍散亂隨風伴鶩飛¶
更願靈華成五色為君裁剪作朝衣¶
　　　霜花¶
鉛華露彩釀丰姿寒艶偏承造化私鴛瓦雙團銀布粟¶
鶴巢千片玉連枝祇縁青女施粧巧休訝羲和馭日遲¶
應與同雲争獻瑞毎符豐稔兆明時¶
　　　梅魂¶
吟餘楚些夜初䦨憶得香魂欲弔難素影暗憐氷骨痩¶
<pb:KR4h0117_WYG_360-31a>¶
清容淡怯羽衣寒夢驚宋玉粧前斷怨入羌胡笛裏殘¶
幾度黄昏人静後朦朧長對月中看¶
　　　白鴈¶
南來北徃嘆長途重整霜翎泛五湖色映銀河天共遠¶
影分瑶島月同孤傳書度塞迷寒雪避繳投荒長緑蒲¶
莫向蘆花深處宿錯教鷗鷺夜相呼¶
　　　無絃琴¶
獨抱孤桐欲理遲裵回拂拭乏朱絲謾誇蔡琰知音夜¶
<pb:KR4h0117_WYG_360-31b>¶
但誤陶潛得趣時别鶴乆違花下賞離鸞空負月中期¶
年來不習和鳴調忽聽陽春動所思¶
　　　遊絲¶
春來到䖏㺯輕柔綰霧縈烟不自由情宻暗牽楊柳外¶
恨深偏繫杏梢頭鶯梭引緯應難織魚餌投綸恐莫収¶
日暮風髙總飄泊殘絲長送落花愁¶
　　朱珙¶
　　　塵¶
<pb:KR4h0117_WYG_360-32a>¶
聞説輕依弱草棲曽沾花雨作香泥錦筵舞罷隨仙歩¶
紫陌朝回逐馬蹄榮辱寸心應渴長古今浮世為昬迷¶
長纓不染還須濯莫道華簮是辟犀¶
　　　霜花¶
青女鉛華和露調殘粧洗却凍難消光如銀粟鋪宫瓦¶
凝似瓊林積板橋冷艶分隨朝日泮寒威不受晩風飄¶
稜稜絶勝孤山雪差並江梅綴玉條¶
　　　梅魂¶
<pb:KR4h0117_WYG_360-32b>¶
東風吹雪玉屏空姑射仙姿杳莫逢氷魄飄零空入夢¶
水香浮動覔無蹤厭聞羌笛傳新恨愁對宫粧想舊容¶
惆悵西湖湖上路空餘殘月夜溶溶¶
　　　白鴈¶
漢使傳書事惘然筝彈玉柱怨商絃行離露陣迷湘浦¶
字斷銀鈎帶楚烟汀鷺錯呼慚獨立沙鷗誤認狎羣眠¶
蘆花明月長為主自是來賓又隔年¶
　　　睡蝶¶
<pb:KR4h0117_WYG_360-33a>¶
栩栩芳心戀艶陽宿迷春色獨憐香韓生有恨将魂斷¶
莊子多情入夢長暖壓困濃貪晝静花飄驚覺怪風狂¶
低垂粉翅慵飛舞猶憶南華路𣺌茫¶
　　　無絃琴¶
柴桑人去杳無期名在孤桐世共推為惜蛇紋囊緑錦¶
那将鴈足繫朱絲宫商有意空思憶鸞鶴無聲乆别離¶
自是寸心諧古調徽音寧與俗人知¶
　　　遊絲¶
<pb:KR4h0117_WYG_360-33b>¶
吟對遊絲春晝寒縈花曳柳拂欄杆雨繰揺曵千莖亂¶
風軸飄揚幾縷殘暗織鶯梭穿未得晴牽蛛網結應難¶
自慚華屋還堪比滿鏡蕭蕭不忍看¶
　　鄧善¶
　　　塵¶
簾外紛紛惹舞衣暗浮明鏡拂重幃牙床積䖏沈香細¶
羅襪生時獨步微南陌風飄花共散東城天静靄連飛¶
誰知林下棲遲者獨掩衡茅為息機¶
<pb:KR4h0117_WYG_360-34a>¶
　　　睡蝶¶
穿林采采日初昏欲化莊生向漆園已被香雲邀入夢¶
不堪疎雨濕殘魂芳鬚半捲金纒縷粉翅微開玉戛痕¶
醒後更無梁苑思只探花竹數家村¶
　　　梅魂¶
芳魂寂寂倚春魁厭聽孤城畫角哀笛影空中尋月伴¶
衣香水上候風來曽臨東閣教詩興更入羅浮徹夢回¶
只恐清芬易消歇惟餘玉骨瘞蒼苔¶
<pb:KR4h0117_WYG_360-34b>¶
　　　白鴈¶
相呼相喚度衡湘萬里排空曳粉光江上聫翩氷色淺¶
雨中嘹唳玉聲長蘆花伴影欺寒月秋水翻翎勝早霜¶
飛入上林霄漢近也隨鵷鷺綴班行¶
　　　無絃琴¶
朱絃不具錦囊盛幾度空擕月下行天水斷紋看有影¶
嶧陽焦尾聽無聲竹邉毎恨徽金冷石上空懷潄玉清¶
只恐茂陵多病後那能一曲寄鍾情¶
<pb:KR4h0117_WYG_360-35a>¶
　　　遊絲¶
一髪風吹何䖏依溶溶曳曳舞輕微桑間向曉新蠶吐¶
池上先秋斷藕飛繫柳縷縈江客棹牽花影落玉人機¶
更看幾䖏殘絲細飄泊東西遊子衣¶
　　郭廙¶
　　　水¶
曽憶閒居江上村多情日日繞衡門去來暝帶晴雲影¶
瑩徹寒兼夜月魂逈接天河應不舎欲觀滄海已難言¶
<pb:KR4h0117_WYG_360-35b>¶
何當借取仙槎便相與同尋禹穴源¶
　　　塵¶
一道空濛衆所猜宛疑陽至動飛灰貧居却厭閒中滿¶
浮世還從何處來逈逐風光飄紫陌寧隨夜氣㸃靈臺¶
舊遊蕭寺留題處紅袖那知拂幾回¶
　　　梅魂¶
氷想清肌雪想容天寒那任倚香風淒涼毎見黄鐘後¶
飄泊誰憐玉管中朝對西湖冝鏡水夜歸東閣瑩房櫳¶
<pb:KR4h0117_WYG_360-36a>¶
逋仙逸興應難弔夢㫁孤山月色空¶
　　　白鴈¶
楚雲湘水遶天涯幾度隨陽客路賒影落秋潭冝桂魄¶
身投暮渚並蘆花玉門霽雪將魂斷紫塞清風引字斜¶
應想當年持節使窮荒南望更堪嗟¶
　　　霜花¶
豐山半夜動鐘時露結瓊花碧瓦滋天上曽聞青女降¶
人間應訝玉簮遺扶桑曙色偏相妬太華秋容宛更疑¶
<pb:KR4h0117_WYG_360-36b>¶
晴倚畫欄相對久淒淒應恨曉風吹¶
　　　霞綺¶
東望扶桑拂曙紅參差罅影五雲同千㝷濯水流文采¶
一片經天頼化工氣繞赤城紅樹合光涵銀浦錦屛空¶
何當収拾成佳製㑹見萊衣戲曉風¶
　　　飛燕¶
弱羽參差翠黛寒飛來飛去畫梁間池塘影拂蒲風落¶
林巷身沾杏雨還出户誰憐嬌客在入樓應識美人閒¶
<pb:KR4h0117_WYG_360-37a>¶
烏衣故國知何䖏萬里蒼茫海上山¶
　　　無絃琴¶
枯桐一片鎻清秋雲水空餘爽氣浮楚瑟聲沈江月白¶
吳絲影㫁曉星流歸來陶徑開新調病起文園掩舊愁¶
更羡衡門公暇日陽春有曲愧難酬¶
　　　遊絲¶
清晝沈沈淑景遲空中萬縷總堪疑青樓偏惹覉人恨¶
銀漢空懷織女知鳥外迎風縈草帶簾前曵日綴花枝¶
<pb:KR4h0117_WYG_360-37b>¶
于今好入經綸手莫作江臯一釣絲¶
　　余旭¶
　　　塵¶
紛紛浮世暝霏霏來徃長看滿客衣驛路毎隨香霧起¶
沙堤長逐朔風飛丹砂功就應難染明鏡臺空已覺非¶
自愧半生飄泊跡疇能為我息斯機¶
　　　霜花¶
鉛華積素瑩娟娟布粟成花有底妍萬㸃珠星凝碧瓦¶
<pb:KR4h0117_WYG_360-38a>¶
千枝粉幹綴銀牋江橋曙色迷行騎草塞寒光接逺天¶
自是南琛風景薄若為佳瑞兆豐年¶
　　　梅魂¶
春早幽尋雪未乾氷肌寥頼月中寒魄依東閣吟邊返¶
影落孤山夢裏殘怨斷宫粧嗟别乆曲終羌曲弔歸難¶
幾回憶得羅浮事醉舞東風更倚欄¶
　　　白鴈¶
傳書曽聽渡金河萬里霜翎帶雪過夜傍星橋珠錯落¶
<pb:KR4h0117_WYG_360-38b>¶
朝飛露渚玉婆娑横江影動滄波白背月輝澄素練多¶
莫道衡陽歸路杳海天風景易蹉跎¶
　　　睡蝶¶
暝宿園林晝日長芳心冉冉惜餘光不禁澗底風泉冷¶
偏愛花間露葉香夢怯林鶯啼上苑魂隨野草落荒塘¶
未知曽見莊生否懶却尋香過畫牆¶
　　　無絃琴¶
何人千里寄孤琴有軫無絃恨轉深花落不隨流水調¶
<pb:KR4h0117_WYG_360-39a>¶
月明空憶越江吟乆慚石上難留興毎負燈前獨賞心¶
遥憶伯牙千載後惟君與我是知音¶
　　　遊絲¶
弄影晴空處處竒輕浮偏住落花枝千經暗織春情懶¶
萬縷閒縈晝景遲帶雨依微牽露網因風撩亂藉蛛絲¶
何人為報天孫道欲製雲綃得幾時¶
　¶
　¶
<pb:KR4h0117_WYG_360-39b>¶
　¶
　¶
　¶
　¶
　¶
　¶
　¶
　石倉歴代詩選巻三百六十下¶
