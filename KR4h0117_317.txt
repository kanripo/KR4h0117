# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.158014
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百十七
<pb:KR4h0117_WYG_317-1a>¶
欽定四庫全書¶
　石倉歴代詩選巻三百十七¶
　　　　　　　　　　　明　曹學佺　編¶
　明詩初集三十七¶
　　解　縉¶
　　　題吳山伍子胥廟¶
朝驅下越坂夕飯當吳門停車弔古跡靄靄林烟昏青山¶
海上來勢若游龍奔星臨斗牛域氣與東南吞九折排怒¶
<pb:KR4h0117_WYG_317-1b>¶
濤壯哉天地根落日見海色長風捲浮雲山椒戴遺祠興¶
廢今猶存香殘弔木客樹古哀清猿我來久沈抱重此英¶
烈魂吁嗟钃鏤鋒置稱國士寃峨峨姑蘇臺荆棘霜露¶
繁深宫麋鹿遊此事誰能論因之毛髪竪落葉何繽紛¶
　　　過曲江張九齡祠¶
停舟曲江滸弔古謁遺祠巖巖始興公遺澤芬在斯堂¶
傾風雨萃碑斷苔蘚滋芳春奠行旅落日歸文貍唐宫¶
甘無事衡鑑良能持弼諧展嘉猷讜論非詭隨𡄸𡄸朝¶
<pb:KR4h0117_WYG_317-2a>¶
鳴鳯粲粲補衮絲側聞卧病没九廟烟塵飛漁陽突騎¶
來動地驚鼓鼙壯哉砥柱功用舍同安危昭陵鐡馬空¶
仙李𧙓久移惟聞蘭菊存千秋恒若兹我來薦㣲誠載¶
拜當前墀願瞻相貌間丰度猶可師武溪何淵淵芙峯¶
亦巍巍只今相業隆孰與前修期¶
　　　謁青陽公祠¶
維舟大江滸西登皖城隅遐思浩無際懐古在踟蹰桓¶
桓青陽公忠節溢寰區堅軍守兹壘七載枕戈殳上書¶
<pb:KR4h0117_WYG_317-2b>¶
又不報援絶形勢孤全家俱受死取義捐厥軀時去事¶
已往令名天地俱我來拜英姿靈爽猶儼如褒封顯幽¶
憤廟食揚休都起敬仰餘烈臨風發長吁嫓美巡與逺¶
偉哉皆丈夫¶
　　　南行寄友¶
結髪事明主摛文翔鳯池載筆侍帷幄衣繡當前墀煌¶
煌沐恩眷省勒歸門闈十年遭運否河隴孤棲遲東還¶
未展翮一麾伏南馳時來過鄉郡訪舊同邀嬉留連接¶
<pb:KR4h0117_WYG_317-3a>¶
歡宴不忍暫相違穉子知我去寤寐牽裳衣小女中夜¶
泣為言歸何時丈夫四方志離别何作悲今逢天子聖¶
底定如京圻多才實濟濟中外羅星碁治効日熈皞斯¶
民信無為自當安蹇拙守此年命竒皇恩許謝事樂矣¶
不復疑壺觴集羣彦遲我從南歸¶
　　　墨菊¶
春雨茁芳露貞脆無異姿濯濯等鮮妍猗猗競華滋秋¶
風颯然至殞落紛蓬茨獨兹異衰草烈士當艱危佳色¶
<pb:KR4h0117_WYG_317-3b>¶
不為艷貞心常自持稟性夙已定造化無容私¶
　　　題四景畵¶
春陽忽將違紅芳坐來歇山深雲木凋流水鳴嗚咽樓¶
觀隱空青幽人息環轍望來不可親恍然與世别¶
　　　又¶
夏雲歛虚壑輕飈散林坰袒息坐幽宇曽無塵事纓磑¶
泉响非聒聊且陶凡情物態已俱逸樵路無商聲¶
　　　又¶
<pb:KR4h0117_WYG_317-4a>¶
秋山風露寒林莽忽摧落山家樂餘暇逍遥在虚壑白¶
雲澹無心紅樹相羅絡此景良已佳何用翔寥廓¶
　　　又¶
冬嶺森瑶林積雪縞絶壁天空失孤鳥萬境喧一寂嘆¶
此行路人旅騎猶歴歴髙居者誰氏綸巾坐方適¶
　　　小孤山¶
海門第一闗巨石水中間隂雨蛟龍出天晴鸛鶴還巨¶
川浮玉笋兩岸見青山亦有摩崖字蒼苔㸃㸃班¶
<pb:KR4h0117_WYG_317-4b>¶
　　　彭澤¶
青山圍一縣隱隱見人家亂石江邉出孤帆帶日斜翠¶
添官舍栁香泛驛樓花不見陶彭澤湓城起暮鴉¶
　　　將進酒¶
故人手攀金屈巵進酒與君君莫辭仲子不援同産服¶
孟公肯顧尚書期當歌感戴風相結吳姬楚苧莫停舞¶
黄河東走不復回白日徑天豈能駐田文昔日長經過¶
朝酣暮樂衣綺羅髙臺已傾曲池廢只今誰聴雍門歌¶
<pb:KR4h0117_WYG_317-5a>¶
我有一曲側君耳世事悠悠只如此子雲浪作投閣人¶
賈生空弔湘江水春風南園花滿枝莫待秋風揺落時¶
東山嘯起徒為耳乗時莫負髙陽池¶
　　　琴清軒¶
大瀛海上三神州飛仙挾我同遨遊銀臺金闕麗霄漢¶
琪花瑶草凉如秋中有神人粲霞綺臉若丹砂玉為指¶
遥持三尺㸑下桐鳯喙龍唇半焦尾芙蓉隱褥青石牀¶
慱山爐熏沈水香珊瑚雁足水晶軫吳絲絙絃氷縷長¶
<pb:KR4h0117_WYG_317-5b>¶
一絃初試韻殊絶松梢輕籟鳴騷屑二絃再鼓聲琅琅¶
石上寒泉灑晴雪彈之三四沈且幽空谷倚蘭香霧浮¶
祥雲捧月海底出海色含光凝不流移宫變徴逾五六¶
鳯飛冥冥秋氣肅神留貝闕凜難留離鸞翔飛鶴警宿¶
泠泠撫徧七絃終方壺員嶠來天風神魚躍出九淵浪¶
潛蛟騰舞馮夷宫神仙驚駭攬衣起毛髪蕭騷颯如水¶
恍然不知天宇清只疑身在冰壺裏我亦與之渡海堧¶
仙凡間隔三千年㡬廻夢寐想丰采妙音落落無由傳¶
<pb:KR4h0117_WYG_317-6a>¶
近登華玉峯徧踏丹崖石望見紫蘭溪涓涓湛沈碧忽¶
逢當日島中仙謫降塵寰人不識玉童猶抱一張琴囊¶
封古錦徽黄金開懐為我奏一曲坐令萬木含幽隂羣¶
雄杳𣺌逈髙邁似就鈞天破聾瞶萬斛吹襟歘掃除目¶
曠神怡絶纎芥君非攀龍曽上九天飛學得軒轅數曲¶
之所為早年出入宫禁侍虞舜記得五絃琴上南風詩¶
不然何事列仙籍復向人間寄蹤跡琴收嚮寂尋舊遊¶
共展飈車跨鼇極¶
<pb:KR4h0117_WYG_317-6b>¶
　　　攬秀軒¶
東西倚空看翠幙髙騎勢欲横江來青天月照芙蓉影¶
鳯簫聲合松風迴西山採薇客長往不可接孤髙顔色¶
照霜寒片片秋雲剪松葉南山白石爛生烟叩角悲歌¶
憶昔賢爾來山中亦蕭索空結雲巢擬謫仙王家東軒¶
九江上時有仙人獨來往開窗直與東阜齊逺見青雲¶
夾河上江流黛綰光相射對客題詩坐朝日便應𠟡入¶
廣寒遊何用山行羡王質¶
<pb:KR4h0117_WYG_317-7a>¶
　　　行路難¶
倚劍且莫歎聴我行路難世途反覆常波瀾焦原九折¶
未為艱君不見漢謡斗粟歌未䦨長門瀟瀟秋草殘骨¶
肉之恩尚如此何况他人方寸間又不見絳侯身榮應¶
繫獄賈生終對長沙哭功成更覺小吏尊才髙寧避明¶
時逐所以赤松子逺赴中林期誰能吳江上見笑鴟夷¶
皮驪龍有珠在滄海勸君逆鱗無浪披子推介山下屈¶
原湘水湄當時枘鑿一不量至今憔悴令人悲行路難¶
<pb:KR4h0117_WYG_317-7b>¶
難為言滄浪一曲且歸去長安大道横青天¶
　　　夢仙歌¶
明珠昨夜紛跳蕩天風吹夢九天上銀浦流雲壓錦衾¶
露脚斜飛濕羅幌月姨搗藥臨丹爐霓裳曲奏皆仙徒¶
泰階欲升若無力玉童兩兩爭相扶豐霳左右俄傾倒¶
駕風鞭霆過蓬島不死時吞玉液霜長生飽食金光草¶
周旋徧歴寰宇中九垓十極隨飛翀安期羨門㡬同笑¶
木公金母常相從手閲隂符與仙纂往來玉房與瓊館¶
<pb:KR4h0117_WYG_317-8a>¶
霜華氷壑不知寒暘谷扶桑寧解暖覺來飛落洞庭壖¶
猶呼我是雲中仙瀟湘極浦知何處雲雨荒臺空惘然¶
　　　題山水¶
溪山有逸趣蒼崖凌紫烟逺峯落天半中有飛來泉蒼¶
茫樓觀出林杪丘園四顧居人少夕陽往往見漁樵古¶
樹隂隂亂啼鳥望中峯髙雲錦帳如此溪山猶故鄉𤣥¶
潭觀裏三峯出白鷺洲邉二水長碧梧翠竹連江岸菊¶
潭秋嶼花爭亂好景偏宜白日遊年華毎被青春換寄¶
<pb:KR4h0117_WYG_317-8b>¶
語溪山如有情氤氲佳氣常鍾英山中美酒置千斛待¶
我歸來尋舊盟¶
　　　白鶴圖歌¶
翼軫白榆光墮地化作長禽如老翁瑶池蓮花雪中朶¶
末葉微露丹砂紅軒昂有意出塵表九萬餘里騫長風¶
上天下天訴真宰朝食幽都暮瓊海月中清唳露彈珠¶
日下和鳴雪散彩或隨天帝叅龍翔或駕羣仙翳鳯皇¶
翡翠巢髙混茫上皇皇四逹門無傍溟渤崑崙此棲息¶
<pb:KR4h0117_WYG_317-9a>¶
天地側身思咫尺吳都衛國兩無情芳草寒烟㡬回碧¶
雞羣誤落終昂昂閒情不語春風翔羈栖豈為稻粱計¶
且向幽人仙夢長君不聞薛少保青田寫真出天造一¶
筆能将萬壁開冰紈雪蠒傳皆好又不聞杜少陵大篇¶
短章神鬼驚長禽自可百千嵗加之詩畵何聲名嗟哉¶
二老世豈無将軍今有雙鶴圖梅萼横絶角井孤水出¶
花開香欲刳竹石落兮莓苔敷飲啄不受愛者呼麾之¶
不去招之不來磊落豈有軒車汙上帝何不喚取歸清¶
<pb:KR4h0117_WYG_317-9b>¶
都¶
　　　廬山攬秀歌¶
昔年拄玉杖去看匡廬峯逺山如游龍半入青天中四¶
顧無人獨清秀五老與我同舂容手弄石上琴目送天¶
邉鴻二儀自髙下吳楚分西東洪濤巨浪拍崖下波光¶
上與銀河通吸澗𤣥猿弄晴影長松舞鶴號天風天風¶
吹我不能立便欲起把十二青芙蓉弱流萬里可飛越¶
因之獻上蓬萊宫羲娥倐忽遂成晩往往夢寐尋仙蹤¶
<pb:KR4h0117_WYG_317-10a>¶
不知何人撫此景樹下一老與我襟裾同披圖題詩戲¶
相贈氣騰香霧秋濛濛¶
　　　賦得字水成文送子魯¶
章江飛出贑石來大皋渡頭羣玉開神螺浦翠曉光發¶
天嶽山髙青練回東江西江小水合章水波濤何壯哉¶
雙洲横作兩龍劍交鎻石瀨鳴春雷一㸃分明飛作筆¶
上字成文下成吉桑田滄海説荒唐焉用河圖洛書出¶
文水生祥不可休坐談孔孟思伊周蕭曹管樂不作數¶
<pb:KR4h0117_WYG_317-10b>¶
倦游往往思扁舟陳君更在水西住㡬回擊楫歌中流¶
鷓鴣洞前薜荔曉赤石潭下芙蓉秋天風吹雲捲大旗¶
玉文深發清漣漪君今歸去事仙賞我亦懐之歌式㣲¶
　　　題竹¶
江南處處多修竹凉雨瀟瀟響寒玉孤帆送出龍欲馳¶
怒籜纔舒虎猶伏霽景時開忽往來清隂逈遶天垂緑¶
我昔金鑾夜直時月下風前時見之天然妙影落罘罳¶
展轉江南勞夢思故人示我新圖好淇園渭水空烟草¶
<pb:KR4h0117_WYG_317-11a>¶
此君真節萬世同縱有雪霜能自保¶
　　　眉山天下秀¶
峨眉春月鬭嬋娟雷砰夜響空中泉江南客子喜空翠¶
踏徧平羗江水邉歸來夢寐遶巖壑千花爛錦明帷幄¶
起來如在峨眉巔畵史新圖為君作隴西太白去不還¶
浣花草堂苔石斑西川風景世間少令人長憶峨眉山¶
　　　盧氏秋夜賦寄王院判¶
羈懐不自釋終夜卧復起長風吹河聲瀉入茒屋裏青¶
<pb:KR4h0117_WYG_317-11b>¶
天髙髙素月横露華凄落羅衫輕干將鏌邪欲自見中¶
夜忽作雙龍鳴志士遭逢苦不早逺道憂心急于搗謾¶
説咸陽與洛陽昨日鶯花今日老我有母兮江之南盈¶
簮白髪絲鬖鬖柴門半掩緑樹下落日凝望情何堪我¶
有弟兮湖之北雲夢君山萬里隔三月歸鴻已盡飛相¶
思一字無由得金蘭交契王使君一日不見心氤氲適¶
來為别忽三載夢魂踏徧江東雲平生只欲事髙潔骨¶
肉交遊總疎絶慷慨臨風一灑然淚痕滿袖都成血衣¶
<pb:KR4h0117_WYG_317-12a>¶
袖初乾夜向晨古來忠義多艱辛江鄉有路且歸去秋¶
風野水堪垂綸¶
　　　夜窗吟¶
更深坐久燭光短人靜紅爐火初煖朔風吹得笙簧裂¶
碎㸃霜華上銀管攬衣拭目雁行細梅梢月到松梢末¶
敲冰花水澆醉腸寫向吟窗敵寒氣鼓鼙凍損聲不動¶
别院人添翠衾重筆尖欲挽陽和回蝴蝶無情入春夢¶
朝來閒倚欄干立忽聴林鴉報晴日殷勤細讀中夜詩¶
<pb:KR4h0117_WYG_317-12b>¶
一笑雲邉亂山出¶
　　　送蕭簡討引髙南還¶
新雨不成泥𨊵輈樹上啼征夫懐逺路家在大湖西别¶
家今㡬度楊栁江邉樹念鄉車輪下漸是中年路萬事¶
中年尚可期人生且莫長别離長别離向何方九河落¶
花晴浦香玉睢斑斑鳬乳黄南望不見三髙堂奈此遊¶
子思故鄉我家蕭君濟世早功成身退合天道當時未¶
必去者賢挽不回兮卧烟島後來親閲虧成事始識從¶
<pb:KR4h0117_WYG_317-13a>¶
初去時好憂者舉觴酬白日惟有皇天照空谷赤手相¶
期身後名為君寫作送行曲曲中摧憂難為情君行聴¶
我歌兕觥明日買船棹秋聲乗秋東下窺滄瀛飄然如¶
去白玉京須君禹穴相逢迎¶
　　　池口阻風¶
避風貴池口維纜臨川渚白浪如山捲雪花黒雲匝地¶
飛隂雨此時魚龍爭沈浮江湖石烈無安流馮夷擊鼓¶
怒鼉吼恍惚可以追冥搜須臾雲散風暫息移船買酒¶
<pb:KR4h0117_WYG_317-13b>¶
澆胸臆鮮魚須得豈問錢縱飲髙歌忘岑寂便覺紅光¶
催入顔推篷且看池陽山九華蒼翠杯中墮對景不復¶
論鄉闗樽前携手有知己前程嗟嘆徒為爾青雲有路¶
待我來一日南風劇千里¶
　　　雲林書屋為迹符髙雲題¶
南山當户青削玉蒼蒼古樹屯雲緑浮空長日蔽凉隂¶
閣宇隨風散晴煜江飈泠泠吸不動有意從龍翼丹鳯¶
秦嶺時興韓愈詩陽臺夜入襄王夢縈林絡石紛紛入¶
<pb:KR4h0117_WYG_317-14a>¶
杳冥昬黙寒聲泣翡翠葉中雨欲流珊瑚枝上晴猶濕¶
中有髙人結茒屋燈火琅琅夜深讀案横汗簡三百篇¶
架挿牙籖千萬軸中垂數字大如斗銀鈎鐵畫烟霞遶¶
芸草春香辟蠧蟫琅玕晝影移蝌蚪欄干十二幽復幽¶
遥吟俯唱暢悠悠清風明月自昕夕黄簾緑幕閒春秋¶
朂君勉勉循天爵起奮遐齡聳寥廓為歌一曲長風生¶
青雲掛在天南角¶
　　　少年行¶
<pb:KR4h0117_WYG_317-14b>¶
千金換寳劍短後縵胡纓銀鞍照紫燕雜遝洛陽城洛¶
陽城中足年少陌上相逢開口笑按鋏長歌猛虎詞彎¶
弓直上呼鷹道歸來買笑何所驩白日推擲夜未䦨百¶
觴每共朱家飲一飯差從漂母飱胡姬二八垂兩袖短¶
笛横吹折楊栁一曲臨風意氣生珊瑚擊碎亂從横春¶
來秋去只如此五侯七貴為知己却笑侯嬴老抱闗白¶
首夷門不暫閒¶
　　　題馬¶
<pb:KR4h0117_WYG_317-15a>¶
秋露漙漙五花白金鞍紫騮度香陌奚官穩控青絲韁¶
天仗從容閑玉䇿歸來意氣閒且都欲飲靈泉驚沙磧¶
何當披甲騎爾行一日長鳴空冀北¶
　　　踏青行¶
春風緑遍天涯路滿院殘紅不知處西家有酒不肯賒¶
愁坐茒簷日将暮出門時作踏青行晴川雲暖花冥冥¶
時人壎管吹落日難為一叚江南情¶
　　　隨駕登紫金山賜果¶
<pb:KR4h0117_WYG_317-15b>¶
天晴隨駕共登山中使傳宣薦玉盤金谷人遊紅步障¶
石房仙嚼紫華丹猩紅泣露珊瑚軟鶴頂迎風瑪瑙寒¶
侍從詞臣知此味渇中無惜齒牙酸¶
　　　春日早朝遇雪¶
乾坤隂慘碧雲遮變幻江山景物嘉千里月華輝玉樹¶
九重春色墮瑶花偏憐孟叟吟寒句空笑陶公潑沸茶¶
爭覩京城多壯麗瓊樓玉宇夐無瑕¶
　　　洪武戊辰呈諸閣老¶
<pb:KR4h0117_WYG_317-16a>¶
黄閣編摩屬老成文章落筆鬼神驚㡬回青𤨏陪髙宴¶
每有㣲言起後生細雨乍過西掖樹薰風遥聴上林鶯¶
自慚淺薄才無補願竭忠勤答聖明¶
　　　賜告回鄉¶
久客歸來宦况㣲獨騎驄馬訪新知連宵未盡平生話¶
明日如何忍别離桂子雨香松葉暝菜花風細麥苖肥¶
分明記得尚書夢紅杏春生玉樹枝¶
　　　翠竹軒¶
<pb:KR4h0117_WYG_317-16b>¶
蕭公樂隱向清幽種得琅玕近屋頭翠色入簾侵琖斚¶
緑隂當户覆書樓八窗影散淇園夜四座凉生嶰谷秋¶
我亦歸休偏愛此携琴終擬訪王猷¶
　　　洪武丙子承蜀府賜寄徴和且欲一見自分不¶
　　　　得往因以東平答望焉¶
文淵閣下候鳴珂瞻宇于今六載多春到錦城花匝地¶
夢遊丹府水盈科看雲玉局依山入訪道金輿載酒過¶
自分不堪陪奉引秪将雲漢日吟哦¶
<pb:KR4h0117_WYG_317-17a>¶
　　　奉天門外御橋東南蓮花盛開陪鄒侍講同觀¶
　　　　賦此¶
玉泉舊繞禁城流菡萏開時滿御溝翠蓋拂波常帶雨¶
紅衣照水未逢秋風翻凉影鴛鴦浴露濕寒香翡翠愁¶
此處已看花似錦何須逺汎鏡湖遊¶
　　　回文詩¶
年年自調曲吹笙樂處遊人共笑行烟栁緑分雙舞燕¶
雨花紅落亂啼鶯仙家酒琖千愁解客館山牀一夢清¶
<pb:KR4h0117_WYG_317-17b>¶
睍睆和鳴春鳥好天隂半雨半開晴¶
　　　題善耕堂為張子善作¶
㡬年塵俗不相闗此志長存畎畆間麥隴雉飛雲冉冉¶
稻畦鳩喚雨斑斑紫藤垂處烟含樹黄犢歸時月滿山¶
遥想當時莘野叟寧知此地更清閒¶
　　　竹溪春曉圖為劉孟雍題¶
武林溪逺桃千樹汴水春深栁萬條何似此君多勝槩¶
偏宜清隱絶塵囂翠禽啼處烟如織錦籜裁來雪未消¶
<pb:KR4h0117_WYG_317-18a>¶
却笑此生慚六逸相思為寄白雲謡¶
　　　潭溪劉氏秋江亭¶
華亭屹立俯長流占斷潭溪萬古秋一霎金聲人倚檻¶
半篙寒緑客呼舟芙蓉露白江波冷梧竹風清枕簟幽¶
車馬紅塵應不到此身何異在瀛洲¶
　　　三月踏鞦韆¶
歌管樓臺景物妍美人歡喜戲鞦韆絲繩挽着纎纎手¶
畵板輕揺步步蓮錦袖飄飄紅杏雨雲霞蕩蕩緑楊烟¶
<pb:KR4h0117_WYG_317-18b>¶
傍人未識風流處疑是空中有謫仙¶
　　　漢武帝思李夫人¶
奪寵夫人逝不歸秋風思起雁南飛玉牀髙掲鴛鴦帳¶
金殿空遺翡翠衣携手凝香何處再牽衣遺影果然稀¶
椒房但顧丹青像織女分明近紫㣲¶
　　　寄胡敬方西澗¶
鳯凰山下幽居好七里江深釣艇閒芳樹遊絲牽白晝¶
冰盤鮮鯉戯斑斕秋聲繞屋凉先入月影如城夜不闗¶
<pb:KR4h0117_WYG_317-19a>¶
若到市朝仍念此千金買贈始知難¶
　　　送人還家¶
九月江東白雁飛京華遊子賦南歸湖天水落郵程速¶
澤國霜清浦樹稀秪念庭闈疎覲省不知閭里重光輝¶
秋風雙桂階前好定有天香拂綵衣¶
　　　送訓導吳嘉靖新淦¶
三月烟花遶帝畿都門分守各依依青山逺道遥相送¶
畵舫中流獨自歸名姓已看登桂籍林泉不必問荷衣¶
<pb:KR4h0117_WYG_317-19b>¶
欲知此後思君處玉笋髙寒隔翠微¶
　　　蒼梧即事¶
蒼梧城北繫龍洲水接南天日夜流冰井鱷池春草合¶
火山蛟室夜光浮千家竹屋臨沙觜萬斛江船下石頭¶
伏枕夢回霄漢近珮聲疑在鳯凰樓¶
　　　北流勾漏洞¶
北流縣下古銅州平地山巖聳玉樓誰為丹砂赴勾漏¶
人傳青竹滿羅浮楊妃井塌風烟古葛令祠荒草樹秋¶
<pb:KR4h0117_WYG_317-20a>¶
却憶故鄉山更好錦袍歸去棹扁舟¶
　　　藤縣即事¶
繡水束來古鬱江古藤城郭鎮南邦山雲橋度飛虹並¶
江月樓空乳燕雙晴日鶯花紅錦帳春風烟樹碧油幢¶
吹簫喚起蛟龍舞金鴨焚香倒玉紅¶
　　　赴京早發文江¶
北風吹冷薄寒裘萬里遥憐上國遊雪色迷人明兩岸¶
江聲入夜到孤舟春歸忽聴雲霄雁晝卧惟聞渚水鷗¶
<pb:KR4h0117_WYG_317-20b>¶
不為浮名相絆繫故園花木興悠悠¶
　　　遊承天宫¶
玉笥承天老子宫平原十里萬山中三千嵗後桃花老¶
二十四橋秋水通梅子廟荒秦樹倒何君石在古苔封¶
同遊感慨知多少雲物凄凉夕霧重¶
　　　登粧臺¶
半空巖石架髙臺過客登臨此處來珮玉尚聞仙子去¶
乗鸞疑見女郎回澄江水淨明粧鏡絶頂雲寒綰髻堆¶
<pb:KR4h0117_WYG_317-21a>¶
一望東南形勝濶寧須海上問蓬萊¶
　　　發池口¶
水濶風驚浪疊堆扁舟臨發更徘徊雪流翠巘春寒在¶
日落黄蘆暝色催鴻雁影揺疎逺信鼓笳聲急墮殘梅¶
故園桃李先知暖想有繁花㡬樹開¶
　　　聞鶯有感¶
朝回緩步午門西烟栁和風滿御堤塞北陣寒飛鳥絶¶
鶯聲只戀上林啼¶
<pb:KR4h0117_WYG_317-21b>¶
　　　寄叔昭¶
我向臨洮君度遼長城萬里兩邉頭即今都到長城外¶
㡬許長城長似愁¶
　　　客中元夕¶
去年此日宴傳柑兩袖天香御酒酣今夜客中風又雨¶
可無歸夢到江南¶
　　　郭玉¶
晩雲飛撲玉驄歸不斷香風酒力微夜久坐憐明月好¶
<pb:KR4h0117_WYG_317-22a>¶
細鋪花影繡羅衣¶
　　　子享叅謀¶
多病文園渇未消自從人日到花朝不知楊栁将春色¶
緑到淮南第㡬橋¶
　　　寄鄧維翰¶
經年兩度還鄉里九載相逢話夙心曽見誅茒新築室¶
門前嘉樹總成隂¶
<pb:KR4h0117_WYG_317-22b>¶
　　　陽朔¶
陽朔縣中城北寺人傳曹鄴舊時居年深寺廢無人住¶
惟有石岩名讀書¶
　　　市橋㑹郭千户作¶
沙磧茫茫塞草肥桔橰峯上暮烟飛交河北望天連海¶
蘇武曽将漢節歸¶
　　　南行題扇¶
桂宫仙姊織吳蠶一片銀蟾浸碧潭頃刻天風生掌握¶
飄飄凉氣滿江南¶
<pb:KR4h0117_WYG_317-23a>¶
　　　為玉衡題竹¶
昔在君家看竹林前賢題徧映泥金即今追想門前路¶
籬落應添翠篠深¶
　　　題林禽山雀圖¶
人間不見函封帖粉墨驚看落畵屏山鳥飛來林雨後¶
蒼苔啄破子青青¶
　　　歸雲圖¶
白雲如練繞南山遥聴樵歌紫翠間落日雲頭秋色晩¶
<pb:KR4h0117_WYG_317-23b>¶
望中應見鶴飛還¶
　　　題扇寄致廣¶
亂雲飛盡碧空凉剪得瑶臺月一方惆悵廣寒何處是¶
美人今日隔瀟湘¶
　　　嵗寒圖¶
羣芳揺落盡凋殘惟有孤根耐嵗寒為道滄洲深雪裏¶
獨留蒼翠與君看¶
　　　白頭鳥¶
<pb:KR4h0117_WYG_317-24a>¶
風景蕭條鳯不鳴雙棲田野更闗情為誰愁得頭先白¶
一叚愁心畵不成¶
　　　文武醫卜漁樵耕牧¶
毛錐端不讓龍泉病在膏肓命在天釣罷懶經山下過¶
一犂春雨伴牛眠¶
　　　扇上竹¶
江南物物易衰榮冰雪炎天萬變更惟有此君明月裏¶
更無圓缺與隂晴¶
<pb:KR4h0117_WYG_317-24b>¶
　　　題扇次光大韻¶
山隂無客換鵞羣只有王猷愛此君裁得渭濱烟際玉¶
織成湘水月邉雲¶
　　　題劉彦逹龍幛¶
道人飛入水晶宫手挽天河畵玉龍一夜風雷繞南國¶
海門桃浪漲春虹¶
　　　寄于仲寛¶
欲寫鄉書寄故園行人已逺意空存舉頭忽見南來雁¶
<pb:KR4h0117_WYG_317-25a>¶
陣陣隨君度塞門¶
　　　過池州¶
日日南風送客舟舒州纔過又池州九華雲捲芙蓉帳¶
掛在青天白玉鈎¶
　　　過湖口¶
歸帆一到彭湖口便覺天光入畫圖却歎湖波湧秋色¶
能令寒雁呌黄蘆¶
　　　過南康¶
<pb:KR4h0117_WYG_317-25b>¶
仙臺觀裏仙遊處丹井虹流五夜光正是小春寒雨後¶
滿船沽酒過南康¶
　　　過新淦¶
早春遊望過歐潭青竹紅桃水似藍釣艇畫橋山色裏¶
令人只是戀江南¶
　　　象牙潭¶
人家橘柚醉晴嵐龍鳯洲長勢疊三西去一山如翠帶¶
舟人説是象牙潭¶
<pb:KR4h0117_WYG_317-26a>¶
　　　慧禄寺¶
慧禄寺前江水流萋萋芳草滿汀洲十年不到臨江郡¶
依舊青松接晝樓¶
　¶
　¶
　¶
　¶
　¶
<pb:KR4h0117_WYG_317-26b>¶
　¶
　¶
　¶
　¶
　¶
　¶
　¶
　石倉歴代詩選巻三百十七¶
