# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.209312
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百十九
<pb:KR4h0117_WYG_317-1a>¶
欽定四庫全書¶
　石倉歴代詩選巻三百十九¶
　　　　　　　　　　　明　曹學佺　編¶
　明詩初集三十九¶
　　楊　榮¶
　　　洪巖山房為胡祭酒題¶
豫章古名郡洪巖出西山雲霞紛照耀鸞鶴相往還長¶
松倚絶壁垂蘿不可攀聞昔有仙人於兹煉神丹功成¶
<pb:KR4h0117_WYG_317-1b>¶
蜕汙濁逍遥白雲端君家住城市卜築思巖巒翠林延¶
朝光靈籟生夜寒石田不播榖所産皆琅玕自從領鄉¶
薦振衣遂彈冠鳴琴宰花縣載筆登金鑾英才樂教育¶
討論孔與顔朅來寄遐想緬彼洪巖間蕭然絶塵俗景¶
物幽且閒陽巖被春華隂壑含風湍何時返初服於焉¶
賦考槃我欲覽竒勝相從以盤桓幽期倘可遂膏車扣¶
柴闗¶
　　　題楊諭徳東皋春雨圖¶
<pb:KR4h0117_WYG_317-2a>¶
春至時雨降駕言向東皋驅牛種嘉苖稂莠亦以薅所¶
期歛穫豐詎辭筋力勞時復事簡編或以酌醴醪熈然¶
隴畆間此樂奚其髙掛冠未有期南望徒鬱陶託此寓¶
幽意母使心忉忉¶
　　　題劉教諭兩山書堂¶
左峯儼飛蓋右峯如聚轂兩峯並髙寒對峙氣清淑羨¶
爾志沖澹於焉構書屋中藏萬巻餘琅琅時誦讀青燈¶
深夜雨瀟瀟響梧竹豈無青藜翁殷勤訪天禄白雲東¶
<pb:KR4h0117_WYG_317-2b>¶
西飛蒼翠宛在目于兹移教鐸逺度松溪曲靜對湛盧¶
清難忘故山麓寫此寓髙情尚慕紫陽躅¶
　　　螺山村人¶
峨峨金螺山下有田與廬日出雞犬喧蓐食事犁鋤白¶
髪不到城柴扉俯江墟隣翁時來往濁酒聊與娛賣卜¶
或開肆屢回長者車一朝承薦剡忽捧五色書朅來住¶
都市門巷恒宴如淳朴本真性寧謂禮法疎緬彼螺山¶
側悵然懐故居願言崇令徳允矣揚芳譽¶
<pb:KR4h0117_WYG_317-3a>¶
　　　題王侍講山水¶
木落霜氣清秋山淨如洗天空萬籟寂地逈孤雲起深¶
溪湛寒緑對此清心耳安得掃蒼苔横琴寫流水¶
　　　聴松軒¶
雅志尚林壑軒居絶塵囂喬松當前楹柯條入雲霄清¶
風颯然至流響何瀟瀟初如振波濤倐若鏘鈞韶泠泠¶
拂几席飄飄度山椒慿䦨試靜聴逈覺形神超緬惟嵗¶
寒姿節操長後凋朂哉慎所持永矣懐髙標¶
<pb:KR4h0117_WYG_317-3b>¶
　　　薊門别意送程汝器赴饒州教授¶
秋髙薊門路灝氣肅以清念子將逺别相送出都城祖¶
筵集冠盖緑酒且頻傾臨岐欲分手繾綣難為情嗟我¶
子所契夙誼如弟兄麗澤兩資益硯席恒相并衣冠立¶
孔庭燈火親韓檠羨子先着鞭科目振英聲金馬待明¶
詔萬里皇華行我亦忝後塵翰苑蚤登名與子聫鵷班¶
出入在承明中道子蹔蹶一旦復超升繡衣立霄漢驄¶
馬耀神京俄然返初服振袂謝恩榮閉門卧空山塵俗¶
<pb:KR4h0117_WYG_317-4a>¶
澹無營及兹承薦剡簮紱喜重膺耄疾終懇辭職教任¶
匪輕西江盛文物師道貴老成子行方自重泮水日横¶
經立雪長在門祖武真能繩他年想模範帳下蜚羣英¶
豈徒儒道崇宦蹟亦有榮而我慨離居執手思迴縈申¶
章道逺意矯首秋鴻征¶
　　　雲山圖為東里楊公作¶
雲山何岧嶤林木鬱而秀烟嵐絢晴光嵐際峙層構繞¶
庭芳草深清禽哢春晝有書供覽適有田足耕耨展圖¶
<pb:KR4h0117_WYG_317-4b>¶
念初服淹留嬰組綬因援嶧陽桐一寫丘中奏¶
　　　雲林書屋為曽蒙訓題¶
青山何崔嵬白雲在林端石澗滴清響松風生夏寒幽¶
居一何靜塵俗澹不干簡編恣舒巻怡然心所安正襟¶
味道腴意適遂忘飱名教有樂地豈徒此盤桓朂哉崇¶
徳業令譽垂不刋¶
　　　九峯歸趣為主客郎中王濬作¶
名門多俊英家住九峯側君才更超邁務學探六籍伊¶
<pb:KR4h0117_WYG_317-5a>¶
昔未仕時朝夕看山色啟户雲霞紅隔窗烟樹碧一從¶
遊宦途寓跡在京國分曹屬春卿勵操尚冰蘗擬攄寸¶
心丹可奈桑榆逼乞身遂退休辭闕中感激引領望九¶
峯懐抱何所適飄飄峯上雲無心沛膏澤戢戢林間鳥¶
倦舉沖霄翼眷兹景物佳雅志自相得松風四座清蘿¶
月半窗白掃石撫朱絃焚香玩羲易利名了不闗塵累¶
覺消釋髙風誰能如企彼陶彭澤¶
　　　重遊東郭草亭¶
<pb:KR4h0117_WYG_317-5b>¶
雨霽纎塵淨春和萬景妍天門紅映日宫樹翠含烟散¶
步從東郭追歡憶去年自慚聫閣老幸喜接羣賢花影¶
侵文檻鶯聲近綺筵時和兼物遂觴詠興悠然¶
　　　一片秋意為史院判題¶
昨夜西風起蘋末長林蕭蕭葉初脱夕陽流水澹無波¶
玻瓈沉浸青㝠濶斷堤古岸遥相連彷彿疑是鑑湖邉¶
黄花未發含清露白鳥欲度横蒼烟人間此景何瀟洒¶
獨對新圖意閒雅安得扁舟泛緑漪坐看翩翩海鷗下¶
<pb:KR4h0117_WYG_317-6a>¶
　　　題吳尚書山水圖¶
青山嵯峨半空立萬疊芙蓉紫烟濕峯前昨夜春雨深¶
繞澗飛花水流急隔嶼人烟凡㡬家一徑蒼苔石磴斜¶
溪迴路細長芳草月落幽林歸早鴉山深洞口行人少¶
白雲飛墮青山杪恍見滄洲樹色微如聞古寺鐘聲杳¶
茅簷日出雞犬喧十里烟光連逺村依稀乍疑篔簹谷¶
彷彿自是桃花源乃知畵者通𤣥理㸃染天機筆鋒裏¶
尚書愛此欣得之素壁髙堂見山水人間美景不易尋¶
<pb:KR4h0117_WYG_317-6b>¶
此圖直比雙南金玉堂展巻慕清絶爽氣蕭蕭風滿林¶
　　　野橋春霽圖¶
東風吹花新雨晴㣲茫山影開雲屏泉聲有無隔幽竇¶
嵐光逺近排空青小橋横枕西溪側過客何由分野色¶
日華瀲瀲因物榮芳草萋萋為誰碧五更朝下承明廬¶
天香滿袖登遊車十年未着謝公屐似與岡巒識面初¶
歸來摩挲醉吟目不唱商顔紫芝曲何處有山如此圖¶
移近蓬萊剪濃緑¶
<pb:KR4h0117_WYG_317-7a>¶
　　　劍池書館為鳯陽熊知府題¶
豐城寳劍天下聞紫氣曄煜光照昏一朝劍去蛟龍合¶
池水深碧今猶存熊君書堂在池側彷彿當年子雲宅¶
紅簾緑幙對髙秋細雨青燈坐終夕翩然振翮起朝端¶
青瑣闈中列上班功成又轉二千石坐取功名如等閒¶
有時夢入鄉園樹還憶臨池讀書處早晩承恩晝錦還¶
劍池魚鳥寧相負¶
　　　題曹義編修花木翎毛圖¶
<pb:KR4h0117_WYG_317-7b>¶
同雲黯淡嵗華逼老樹輪囷雪初積痩蛟起舞凍欲僵¶
一鳥歸棲頭已白中山有物明月精睢盱相顧如有情¶
天寒獵罟不復出靜倚叢薄無人驚樹傍枸杞枝裊裊¶
揺落之餘見應少葉在猶如翠羽滋實成尚綴瓊珠小¶
嗟哉植物胡不同榮枯開落誰能窮晴窗看畵坐嘆息¶
黙識乾坤造化功¶
　　　竹雪書房為畵士戴文進題¶
戴君舊業家錢塘幽齋剰種青篔簹冰森玉立鬱蕭爽¶
<pb:KR4h0117_WYG_317-8a>¶
珮珂時動音鏗鏘一林遥接淇園緑萬箇如林渭水曲¶
凉宵白晝風月清翠影重重覆書屋四時佳致逈不同¶
况兹清絶當嚴冬朔風吹雪滿空下凝梢綴葉相玲瓏¶
素蛾冉冉來雲表皓鶴翩翩舞林杪是時掩巻一凭欄¶
清興滿襟應不少自從寄跡京華地翹首山房想初志¶
陽春桃李任紛紛勁節貞心自無異何人為君寫此圖¶
故鄉景物渾不殊興來展玩對立久一㸃塵埃窗外無¶
　　　題孤峯疊秀圖送太守况鍾復任¶
<pb:KR4h0117_WYG_317-8b>¶
東南名郡稱姑蘇土壤深厚山縈紆雲中黛色接天目¶
天際江流滙具區具區之中峙重屋孤峯髙瞰湖波緑¶
獅巖虎阜相蔽虧紫翠浮光眩人目此中佳景真如畵¶
閭閻盛世涵清化湖山處處有漁樵隴畆人人樂耕稼¶
偉哉太守才且賢悉心撫字今㡬年鉏奸擊暴植孤弱¶
詩書比屋聲相傳有時勸農行屬縣露冕輕軒遊歴徧¶
村童野老競歡迎甘雨和風總如願比來政譽何洋洋¶
喜看奏最朝明光聊賦兹圖慰離别相期事業齊龔黄¶
<pb:KR4h0117_WYG_317-9a>¶
　　　宋徽宗耕牛圖為黄福少保之子題¶
春原過雨春日熈春樹連隂春草肥田家力耕貴及時¶
手挽牛兮肩負犁草香泉美牛步遲農心汲汲應何為¶
上恐公家賦税虧下慮私門妻子饑吁嗟牛兮胡不知¶
宣和之初能念兹九重燕暇親寫之驕奢一動萬事隳¶
塞草黄沙千載悲¶
　　　元夕賜觀燈¶
海宇昇平日元宵令節時綵雲飄鳯闕瑞靄繞龍旗歌¶
<pb:KR4h0117_WYG_317-9b>¶
管春聲動星河夜色遲萬方同樂事千載際昌期¶
　　　其二¶
禁苑東風暖青霄月正中魚龍千隊戯羅綺萬花叢雲¶
嶠祥光麗星橋寳炬紅太平多樂事此夕萬方同¶
　　　其三¶
玉漏傳清禁華燈徹夜明貝宫珠綴絡綵隊錦妝成雲¶
霧浮香氣簫韶合樂聲願歌天保什萬嵗頌昇平¶
　　　其四¶
<pb:KR4h0117_WYG_317-10a>¶
象緯臨天闕瑶空集萬靈雲霞紛掩映星斗疊晶熒寳¶
地春應滿金門夜不扃千官陪宴樂拜舞在明庭¶
　　　賜遊萬壽山¶
太液春波暖承恩泛綵舟輕盈蘭棹發蕩漾玉虹流簾¶
影移宫樹茶香出御甌此中多勝景况是從宸遊¶
　　　其二¶
奉詔隨鸞馭遨遊遍小山風光連禁籞花影覆清灣路¶
繞金宫轉雲隨綵仗還紫騮如掣電倐已度仙闗¶
<pb:KR4h0117_WYG_317-10b>¶
　　　其三¶
玉澗通泉脈金龍噴雪花崢嶸山骨潤滉漾水簾斜暝¶
色凝飛雨清聲隔綵霞此中塵不到應即是仙家¶
　　　鑑湖一曲為史院判題¶
聞道山隂景湖光一鏡秋逺涵晴日動逈帶晩烟浮花¶
發連堤樹帆歸隔浦舟承恩方顯擢何許賦歸休¶
　　　次西昌楊學士贈太守張鳴玉詩韻¶
五馬自光榮南還兩月程江雲隨去棹汀雨濕行旌客¶
<pb:KR4h0117_WYG_317-11a>¶
路歸時逺公堂到日清龔黄多善政努力繼芳名¶
　　　送尹御史¶
驄馬金臺下承恩報政歸祖筵瓊作醴仙珮繡為衣水¶
國荷香逺闗河樹色㣲料應南去路五月振霜威¶
　　　溪山清曉¶
晴波何瀰漫碧嶂自深窈晨光發遥岑爽氣動林杪雲¶
際落飛泉谷口聞啼鳥怪㡳風露清㣲茫楚天曉¶
　　　送王太守之肇慶¶
<pb:KR4h0117_WYG_317-11b>¶
瓊州太守舊推賢此日承恩及暮年五馬行逢淮甸雨¶
雙旌重拂嶺南烟都門莫惜金樽盡故里仍看晝錦還¶
移郡喜聞民事簡慿將徳意重敷宣¶
　　　闈獵¶
闗塞霜清曉色明鑾輿校獵出邉城六龍扶輦旌旗合¶
萬騎連營鼓角鳴逺火依微秋草薄驚沙寂歴暮雲平¶
小臣躬覩三驅樂願效嵩呼播頌聲¶
　　　送弟尚文回南京吏部¶
<pb:KR4h0117_WYG_317-12a>¶
遥持使節自南來闕下相逢喜色開風雨夜牀情不盡¶
池塘春草夢初回封章已進天顔悦尊酒頻傾驛騎催¶
惟有新圖将别意雲山千疊倚崔嵬¶
　　　度居庸闗¶
居庸峻絶自天成鳯翥龍驤壯北京猛士防邉嚴柝響¶
行人駐馬聴泉聲雲連幽薊千峯立地接邊陲萬里程¶
聖代車書今一統遐方無事樂昇平¶
　　　送葉文翰致仕還鄉¶
<pb:KR4h0117_WYG_317-12b>¶
别去鄉園二十秋喜承優詔賦歸休衡門松菊勞歸夢¶
朔雪闗河憶舊遊詩巻已知裁蜀錦客装寧惜敝貂裘¶
遥知紅樹溪邉路應有諸孫待艤舟¶
　　　題周侍讀弟崇縉東園别墅¶
聞道林園景物新山光水色繞簷楹落花閒趂鈎簾入¶
好鳥時聴隔座鳴一徑緑隂知雨過半窗晴影見雲生¶
雅懐不獨幽棲樂兄弟登朝久擅名¶
　　　皆山堂為南昌李時佐題¶
<pb:KR4h0117_WYG_317-13a>¶
西山勝處説洪厓應似環滁靣靣皆丹洞雲深龍氣濕¶
翠屏風暖鳥聲諧窗前拄笏花圍席膝上横琴月滿懐¶
遥想當年稱壽日萊衣五色炫庭階¶
　　　送太尹李孔翼之任弋陽¶
一官迢逓大江西把酒都門惜解擕孤棹逺經秋浦驛¶
雙鳬遥向弋陽溪薦章已應丹書詔祖席還分綵筆題¶
好向山城敷惠澤循良應與古人齊¶
　　　送判官陳季和之任安陸¶
<pb:KR4h0117_WYG_317-13b>¶
十年載筆鳯池頭喜奉天書判一州薊北雨餘尊酒暮¶
江南水落片帆秋山城民朴安耕耨澤國官閒樂宦遊¶
此去想應多善政他年風采動宸旒¶
　　　送廖自亷赴沅江訓導¶
棒檄趨朝鬢已蒼儒官南去入沅湘薊門祖帳逢朝雨¶
漢口征帆度夕陽秋入楚山黄葉落風生魯泮碧芹香¶
宦情莫厭寒氊薄老去清閒興味長¶
　　　白兔¶
<pb:KR4h0117_WYG_317-14a>¶
金門曙日正曈曨白兔呈祥逈不同逺帶霜華依鳯闕¶
遥含月影出蟾宫清標好傍瑶臺上素色偏宜玉殿中¶
自是太平多瑞應願祈天壽效呼嵩¶
　　　出喜峯口¶
崔嵬絶壁勢爭雄破敵機謀出聖衷雉堞逺横千嶂外¶
鸞旂遥度五雲中飛騰鐵騎兼程進散漫穹廬掃地空¶
仰荷天威清朔漠凱歌歡動六軍同¶
　　　踰偏嶺¶
<pb:KR4h0117_WYG_317-14b>¶
天邉絶嶺勢岧嶤玉削芙蓉入望遥風動鸞旂迎瑞日¶
雲隨鳯駕度晴霄石林曉霽千峯秀塞草秋深萬馬驕¶
此處登髙成壯覽遐方共仰聖君朝¶
　　　題邊文進花木翎毛¶
翠袖逢春自不寒湘江雲散水漫漫飛來青鳥知何處¶
誤作仙源樹裏看¶
　　　墨菊¶
聞道柴桑景最幽晩涼清興到林丘墨池一夜西風起¶
<pb:KR4h0117_WYG_317-15a>¶
染作東籬片片秋¶
　　　題畵¶
誰家老屋枕溪濆十里青山半是雲此處更無塵跡到¶
祗應啼鳥隔花聞¶
　　　又¶
遥看瀑布落寒汀野服烏巾自在行好似匡山讀書處¶
滿林紅葉夜猿聲¶
　¶
<pb:KR4h0117_WYG_317-15b>¶
　¶
　¶
　¶
　¶
　¶
　¶
　¶
　石倉歴代詩選巻三百十九¶
