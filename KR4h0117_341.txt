# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.905053
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百四十一
<pb:KR4h0117_WYG_341-1a>¶
欽定四庫全書¶
　石倉歴代詩選巻三百四十一¶
　　　　　　　　　　　　明　曹學佺　編¶
　明詩初集六十一¶
　　陳秀民(嘉興/人)¶
　　　至京雜詩¶
秋氣日凄厲百蟲晨夜鳴白露徧野草微霜忽已凝客¶
子衣袂薄結駕逺遊行俯視離獸奔仰睇孤鴻征宇宙¶
<pb:KR4h0117_WYG_341-1b>¶
浩茫茫江河杳冥冥念我同袍子懷憂心煩縈¶
　　　賦得來蘇舞送朶惟齋監憲浙東¶
妾本良家子玉顔照明都十三學楚舞十八未嫁夫齊¶
眉纒錦段全臂絡真珠春風轉羅袖明月堕瓊琚一舞¶
舞渾脱再舞舞來蘇為君千萬舞託君以賤軀¶
　　　灤陽道中雜興¶
晨出建徳門暮宿居庸闗風鳴何蕭蕭月出何團團短¶
轅駐空野悲笳生夕寒我本吳越人二年客幽燕幽燕¶
<pb:KR4h0117_WYG_341-2a>¶
非我鄉而復適烏桓前登桑乾嶺西望太行山中有九¶
折坂欲往愁險艱役役焉可求吾将返林泉¶
　　　送强彦栗歸吳¶
嗟我吳越人惸惸客燕都凡見鄉里士依依不忍疎况¶
子重信義尤與它人殊寧無情繾綣執手與踟蹰薊門¶
秋月白城頭夜啼烏城中良家子半是南征夫或從張¶
都䕶或屬李輕車道傍别妻子泣下如迸珠自非英雄¶
具孰使禍亂除戎馬暗中國遊子将何趨君歸慰父母¶
<pb:KR4h0117_WYG_341-2b>¶
繄我獨何如¶
　　　燕京客舍送友歸天台¶
雁鳴沙漠風秋入燕陵樹客子衣裳單寧不畏霜露驅¶
車國東門迢迢懷往路尺璧横道周誰能一回顧登山¶
豺虎雄入海鯨鯢怒天台隔三江丹霞夾𤣥霧黄精或¶
可尋胡麻庶當遇明時有遺佚歸哉保貞素我馬病已¶
久東西厭馳騖逸駕如可攀吾将執其御¶
　　　謁賈傅廟¶
<pb:KR4h0117_WYG_341-3a>¶
昔讀治安䇿今謁太傅祠骨鯁有如此英靈或在兹弔¶
原寧無感賦鵩終有疑直士多放斥佞人每髙馳漢文¶
稱令主逆耳猶見遺如逢昏與暴殺人固其宜湘江有¶
流藻可以薦明粢褰帟拜遺像流涕滿衣裳¶
　　　題王長史所畵天平龍門圖¶
月黑山鬼號蒼龍鬬折角仙人一掌擎不令堕深壑秋¶
髙勢崚層日暮氣慘錯闌干冰柱懸凌亂雪花落路狹¶
僅通人峰寒不棲鶴王侯天機峻躋攀故盤礴寫作龍¶
<pb:KR4h0117_WYG_341-3b>¶
門圖奇氣低五嶽神魚息天池有待風雷作¶
　　　壬午九月九日與郭希仲紀叔維馬希逺飲周¶
　　　　景父晚香堂上紀畵墨菊馬鼔琴既而各賦¶
　　　　一首¶
去年登堂三月三主人置酒澆春衫今年登堂九月九¶
堂上主人復多酒馬生彈琴紀生畵郭子題詩美如灸¶
四明狂客醉欲倒菊花插帽秋光好百年節序能幾逢¶
人生會合何其少人生會少将奈何為君起舞為君歌¶
<pb:KR4h0117_WYG_341-4a>¶
歌殘酒盡更須酌莫待他年白髮多¶
　　　賦得烏夜啼送蘇彦剛奉母歸汴¶
城頭月白烏夜啼上下擇木不肯棲昔日養雛今已飛¶
啞啞喚母登好枝烏啼亦有樹子行得無歸車中孃孃¶
髮素垂綵旌日向東京馳東京土美桑棗肥衣食可以¶
無寒飢烏夜啼啼何為嵗将晏矣歸來兮¶
　　　題幻住菴中峰和尚蓮池野亭小像¶
亭前池水生蓮花亭中老禪方結跏雙枝作供浄瓶裏¶
<pb:KR4h0117_WYG_341-4b>¶
彷彿玉井銜丹霞世上蓮花亦常有玉堂不比丹青手¶
水底氷蠶已化龍絶世于今故無偶師是蓮花花是師¶
亭亭净植湼不緇胸中五色舌上吐爛漫寫出蓮花詞¶
世間物物皆為幻我把新圖作真看君不見中峰峰上¶
十丈蓮吹香夜夜到諸天¶
　　　題江山萬里圖¶
曹郎胸中墨數斗筆下煙雲千萬重崑崙積石泰華接¶
瀟湘雲夢銀河通岷峨翠流三峽水衡岳青蓮五老峰¶
<pb:KR4h0117_WYG_341-5a>¶
清溪九曲處士屋丹霞百丈神仙宫下有臨淵欲墜之¶
靈石上有參天不老之長松嵐光雨氣迷逺近咫尺萬¶
里将無窮誰知大地山河境乃在氷縑意匠中我今撫¶
卷三歎息畫史真能奪化工¶
　　　鵲喳喳¶
鵲喳喳烏嚄嚄飛語流言滿城郭日東升月西落今日¶
之日已非昨貴人有病不飲藥女巫降神歌噩噩天漫¶
漫地漠漠氓之蚩蚩罔知覺馬出河龜出洛天下文明¶
<pb:KR4h0117_WYG_341-5b>¶
聖人作¶
　　　送逺曲¶
誰令車有輪去年載客西入秦誰令馬有蹄今年載客¶
過遼西車輪雙馬蹄四念君獨行無近侍婦人由來不¶
下堂側身西望涕沾裳恨不化為雙玉璫終日和鳴在¶
君傍¶
　　　至武岡¶
家居猶旅食兒子復南征婁縣千江隔都梁百日行雁¶
<pb:KR4h0117_WYG_341-6a>¶
書天外逺馬角夢中生食禄非吾願何時復舊耕¶
　　　至岳州宿岳陽樓¶
蕩槳遡流光登樓望八荒江山出圖畵天地入舟航夜¶
静星文動秋髙月色凉題詩懷李白搔首髩滄浪¶
　　　山居雜詠¶
好山看不盡遊罷更須登石屋晴猶雨天池夏亦氷尋¶
仙碧霞裏飛步白雲層松花飄滿地歸路喜逢僧¶
　　　登靈巖¶
<pb:KR4h0117_WYG_341-6b>¶
寶殿壓崔嵬華池頂上開山從太白出水自洞庭來閣¶
樹聯珠塔巖花照石臺吳王清暑地那得有塵埃¶
　　　懷古和陳惟寅韻¶
范蠡已霸越功成澹若無扁舟五湖上烏喙不敢呼冥¶
鴻在寥廓燕雀下萊蕪¶
兔走要離墳貍啼闔閭墓寶劍生土光銀池浴秋露迢¶
迢郭西門玉輦迷金步¶
海門潮不至昱嶺掩空闗龍随白雁去何時復南還蕭¶
<pb:KR4h0117_WYG_341-7a>¶
蕭禁中樹盡為樵牧攀¶
　　　寄題集上人清暉樓¶
山水含暉翠欲流上人于此結飛樓髙明不比人間住¶
縹渺渾如天上遊璧月光涵吳苑夜金蓮香引洞庭秋¶
幾時借得浮丘鶴與爾題詩在上頭¶
　　　揚州¶
瓊花觀裏花無比明月樓前月有光華省不時開飲宴¶
有司排日送官羊銀牀露冷侵歌扇羅薦風輕襲舞裳¶
<pb:KR4h0117_WYG_341-7b>¶
遮莫淮南供給重逢人猶説好維揚¶
　　　邳州¶
青山一髮見邳州落日雲迷故國愁父老空傳黄石在¶
仙人已伴赤松遊乾坤不信無清氣河水胡為尚濁流¶
野樹昬鴉棲未定數聲哀角起髙樓¶
　　　漷州望古北居庸諸山¶
古北居庸一望中風沙滿眼亂芙蓉曦車夜轉崑崙脊¶
華葢隂移太乙峰金口水流終到海玉泉雲起又随龍¶
<pb:KR4h0117_WYG_341-8a>¶
兩京形勝今如此可擬秦闗百二重¶
　　　湘鄉道中¶
日暮倦趨山市逺解衣聊復憩巖阿雲迷險道藤穿石¶
水落懸崖草亂坡木客下時人迹少鷓鴣啼處客愁多¶
向南言語憑誰辨莫問蠻方事若何¶
　　　五月九日調軍入綏寧是夜宿風門嶺値雨¶
五月官軍入不毛重岡複嶺接天髙小臣報國寧辭死¶
大将行兵無乃勞漠漠野煙啼魍魎隂隂山木挂猿猱¶
<pb:KR4h0117_WYG_341-8b>¶
二更風雨來闗峽自喜挑燈看寶刀¶
　　　西湖竹枝歌¶
鴛鴦宛在水中央恰似阿儂初嫁郎擲却郎君金彈子¶
勸君切莫打鴛鴦¶
　　　姑蘇竹枝詞¶
吳門二月栁如眉誰家女兒歌栁枝歌聲嫋嫋嬌無力¶
恰如楊栁好腰枝¶
　　　岳陽樓夜宿¶
<pb:KR4h0117_WYG_341-9a>¶
湘靈瑟鼔瀟瀟夜龍女笙吹淡淡秋楚曲吳歌互相荅¶
嶺猿巴鳥不勝愁¶
　　陳雷(字公聲秀民之/子有窳菴集)¶
　　　春日懷周葵窗助教¶
紫燕黄鶯來去飛緑楊煙暖午風微先生倚杖花邊立¶
童子舞雩川上歸景物自随幽意得世情渾與此心違¶
縁知野馬多如許不染春雲白練衣¶
　　　夀陳曉山富春人號春江漁者¶
<pb:KR4h0117_WYG_341-9b>¶
春江漁者詞林客投老棲遲尚異鄉七里灘頭煙水逺¶
一竿風外釣絲長赤霄白日飛鸞鵠碧樹丹山集鳳凰¶
我亦平生愛瀟灑放歌還許濯滄浪¶
　　　題方氏澄心亭¶
澄心亭子水之湄結構空凉也自奇已映渚蒲青間出¶
更涵沙竹翠相宜寒漿玉露銀牀凍碧甃銅缾紫綆垂¶
到此不因同静者湛然方寸與誰知¶
　　　題楊氏問月軒次周葵窗韻¶
<pb:KR4h0117_WYG_341-10a>¶
我欲停杯問廣寒中間宫闕幾時安丹橋有影非難上¶
玉斧無痕許借看不信藥成煩老兔誰憐桂冷濕青鸞¶
相逢今夕知何夕莫笑清狂興未闌¶
　　　寄劉仲原經歴¶
鴛鴦湖水漾晴暉鏡裏遥峰入望微槐䕃午衙書帙静¶
蓮香秋幕吏人稀青雲步穏名逾重白石歌長願已違¶
他日相逢話疇昔應憐憔悴不勝衣¶
　　　自城東復向感化舊居留别徐徳厚¶
<pb:KR4h0117_WYG_341-10b>¶
孤雲無定水悠悠又復攜書返舊丘橡栗樹空猿叫夜¶
蒹葭霜冷雁知秋懶梳白髮頻搔首笑對青山獨倚樓¶
暇日清遊可乗興到門題鳳亦風流¶
　　　寄姻友王近智¶
夢繞故山歸未得俱将旅髩逐年華煙村白屋留孤樹¶
野水危橋踏臥槎倚馬文章真可羨寄魚音信莫令賒¶
雄飛總是尋常事須用窮年讀五車¶
　　　效唐近體二首奉贄雲門張布政¶
<pb:KR4h0117_WYG_341-11a>¶
湖山佳麗有餘暉台輔星明近紫微月轉桐隂書帙静¶
幕深花影吏人稀九重浩蕩恩尤渥萬里扶揺志不違¶
無計干時空潦倒却令山鳥怪儒衣¶
異鄉身世寄飄零畢娶猶慚向子平雲外青山他自好¶
雨中蒼葑若為耕鹽車困驥思芻秣涸轍窮鱗待水生¶
重覔西湖舊遊路舞堤楊栁不勝情¶
　　　題徐思敬瑶池小景¶
縈泉疊石帶煙霞此景人間有幾家錦字書傳青鳥使¶
<pb:KR4h0117_WYG_341-11b>¶
玉簫聲繞碧桃花雲容窈窕誰能寫月色嬋娟我欲賒¶
不待扁舟乗興去珊瑚長拂釣竿斜¶
　　　賦孫徳芳雪香齋¶
淡粧素服出天真彷彿羅浮世外身自與芝蘭同氣味¶
不須霜月借精神暗熏詩夢春先到光映書帷夜轉新¶
三嗅悵然成獨詠為憐清絶更無倫¶
　　　早春寄周致堯¶
百年身世渾如寄何處他鄉是故鄉栁態正須春弄色¶
<pb:KR4h0117_WYG_341-12a>¶
梅花自與雪生香揚雄寂寞𤣥猶白賀監風流醉亦狂¶
倘許勝縁同晚嵗棃林風致即柴桑(棃林致堯所/居之地也)¶
　　　竹所次盛孔昭韻¶
萬玉森森䕶草堂八窗虚敞夏生凉清修逈出風塵表¶
瀟灑駢生水石傍净掃莓苔聴翠雨閒題詩句洗鉛霜¶
籜龍更放新梢出相並梧桐宿鳳凰¶
　　　秋望¶
西風凉冷氣蕭疎對景誰能寫畵圖紅樹離離變霜色¶
<pb:KR4h0117_WYG_341-12b>¶
黄沙渺渺帶煙蕪嵐消斷壁山容瘦水盡遥天雁影孤¶
乞我五湖舟一葉也應託興為蓴鱸¶
　　　寄隠者¶
地隔煙霞絶垢氛悠悠世事了無聞漁樵來往頻分席¶
麋鹿尋常不離羣花下一樽黄菊露松間千頃紫芝雲¶
箕山潁水風流逺誰謂髙情屬隠君¶
　　　霜¶
悲角奏梅花江雲冷萬家不知青女妬却道棄鉛華¶
<pb:KR4h0117_WYG_341-13a>¶
　　　題秋江待渡¶
逺岸白沙渺渺疎林黄葉離離莫怪行人争渡村深踏¶
月歸遲¶
　　　題畵馬¶
赭袍烏帽立奚官牽出春風十二閑不屬丹青傳寫妙¶
龍媒何得至人間¶
　　　紅梅¶
姑射仙人下杳冥綃裳環珮玉泠泠香魂誤入羅浮夢¶
<pb:KR4h0117_WYG_341-13b>¶
幾度微吟喚得醒¶
　　　釣魚圖¶
歌向滄浪獨羨魚釣竿閒却意何如磻溪夢裏青山老¶
猶遇君王載後車¶
　　陳景融(號菊逸/雷之子)¶
　　　次飲酒懷古韻答張子英¶
日月不我與光隂年復年不知千載後孰識千載前寓¶
懷一杯酒醉來頽其肩死生固虚誕彭殤亦徒然及時¶
<pb:KR4h0117_WYG_341-14a>¶
不勉勵老大悲遷延營營世上人紛紛愚與賢貴賤各¶
自適出處難同傳浩歌且復飲賦命存乎天¶
　　　次韻暮春¶
春風官路馬蹄輕拙宦歸來恨莫平呼酒且判今日醉¶
看花又動昔年情朋遊老去鷗盟冷世事于今蝶夢驚¶
取紫拾青男子事便應投筆效班生¶
　　　雙清圖¶
玉樹花香璧月圓繡衣深映色清妍窗涵疎影孤山夜¶
<pb:KR4h0117_WYG_341-14b>¶
人在澄光萬里天雲母帳虚沈畵角水精簾净濕氷絃¶
廣寒髙處應難到立徧闌干醉不眠¶
　　　題雲山圖二首¶
青山寂無言白雲自舒巻對此淡忘歸何心在軒冕¶
雲擁青山逺風生碧樹凉悠悠髙世士矯首意何長¶
　　　真長望月圖¶
羽衣何蹁躚悠悠坐林樾浩歌天地間清風共明月¶
　　　看雲圖¶
<pb:KR4h0117_WYG_341-15a>¶
世態炎凉總不知此心惟與白雲期千巖萬壑無人迹¶
慷慨登臨有所思¶
　　　雲山圖¶
浮世茫茫自古今紅塵不到白雲深挂冠神武歸來後¶
随意看山憩樹隂¶
　　　秋江獨釣¶
雲山萬疊水煙空白鳥飛邊思莫窮未遇君王後車載¶
釣絲黄葉共秋風¶
<pb:KR4h0117_WYG_341-15b>¶
　　　仙女醉歸圖¶
碧桃花下宴初還雲御逍遥擁侍環兩髩天風吹不醒¶
肯教清夢落人間¶
　　陳顥(字漢昭景融之/子有竹鄰稿)¶
　　　夫子聴琴師襄圖¶
蒼姬尚文治叔世生宣尼立教以垂憲天縱聖哲資師¶
襄何許人冠裳肅威儀援琴得髙趣揮手調朱絲悠悠¶
太古音不藉言與詞松隂白日永蕭瑟生凉颸一彈萬¶
<pb:KR4h0117_WYG_341-16a>¶
慮息再彈心曠怡樂與二三子聴之忘神疲世逺不可¶
作此音知者稀撫圖三歎息長吟寄遐思¶
　　　泣麟圖¶
詩亡春秋作姬政日就墮麟也本仁獸出焉非所宜夫¶
子因感傷臨風涕交頤畵史載遺跡千古興嗟咨方今¶
聖人出端拱致無為豈獨麟瑞世鳳凰亦來儀往事勿¶
復論作詩頌明時¶
　　　題侯貳守歸去來辭畵¶
<pb:KR4h0117_WYG_341-16b>¶
曠達不世士性本愛丘山一為利禄縻役役簿領間田¶
園已将荒不歸誠厚顔斂裳中宵逝遥遥駕舟還矯首¶
睇孤鴻髙舉謝塵樊¶
　　　其二¶
捨舟履平陸行李相追随原野何蕭條晨光亦熹微前¶
途問征夫載欣復載馳吾廬已在眼僮僕候柴扉新歸¶
且慰意奚論昨是非¶
　　　其三¶
<pb:KR4h0117_WYG_341-17a>¶
故廬南山下三逕已就荒惟存舊松菊蕭蕭歴風霜入¶
室攜幼穉嬉笑牽衣裳怡顔盼庭柯寄傲倚南窗牀頭¶
有㫖酒陶然酣一觴¶
　　　其四¶
束帶事趨謁素志恒乖違迷途實未逺遂兹故園歸榆¶
栁紛掩映蘭菊相因依俗轍稀往來竟日掩柴扉復得¶
反自然諒匪造化私¶
　　　其五¶
<pb:KR4h0117_WYG_341-17b>¶
解印歸故園行行循舊蹤扶老藉笻竹流憩挹松風矯¶
首蹤遐觀湛然天鏡空烏兔奚逼人飛走西復東丈夫¶
貴適意疇能困樊籠¶
　　　其六¶
天末雲冉冉林端鳥翩翩雲出既為雨鳥飛亦知旋君¶
子識其微進退合自然靖節曠世髙素翁當代賢出處¶
雖異途徳音可同傳¶
　　　其七¶
<pb:KR4h0117_WYG_341-18a>¶
先人手栽樹勢若蛟龍蟠苔蝕鱗甲紫聲號風雨寒别¶
爾忽已久歸哉此盤桓日入景翳翳撫之欲捨難但願¶
堅晚節不必封秦官¶
　　　其八¶
素志本丘壑榮名非所謀進退適其宜諒不愧前修言¶
歸柴桑里避喧息交游與世漸相違駕言復焉求取樂¶
在琴尊不顧身外憂¶
　　　其九¶
<pb:KR4h0117_WYG_341-18b>¶
遊宦去鄉邑誰不念同儕道路阻且修遂俾良晤乖爰¶
歸得聚首談笑情相諧琴書日在眼撫玩適我懷以兹¶
消百憂㗳然外形骸¶
　　　其十¶
安居謝聲利人人羨其髙詩酒得真樂廬舍無喧囂孤¶
舟出前溪巾車駕東臯淵魚樂洋洋枝鳥鳴交交欣然¶
覽時物天地同逍遥¶
　　　其十一¶
<pb:KR4h0117_WYG_341-19a>¶
不為三徑荒決志亦念歸歸來身我有悟昨事皆非晨¶
興出門去放跡信杖藜尋壑既窈窕經丘復逶迤於焉¶
樂吾樂舍此復何之¶
　　　其十二¶
微風自東來地脈初回陽好鳥出幽谷潛魚躍芳塘欣¶
欣木向榮涓涓水流香萬物俱得時吾憂亦已忘歸來¶
衡門下且復酣杯觴¶
　　　其十三¶
<pb:KR4h0117_WYG_341-19b>¶
人生非金石寓形宇宙間抱才既沾禄知休即辭官委¶
心随去留避俗謝往還遑遑欲何之富貴不可干劃然¶
發長嘯白雲起南山¶
　　　其十四¶
農事在東臯孤往適兹旦微雨亦既零土膏濕凝汗僮¶
奴未盡力宿草猶餘蔓植杖隴畮旁耘耔日過旰勞生¶
雖多艱卒嵗應飽飯¶
　　　其十五¶
<pb:KR4h0117_WYG_341-20a>¶
帝鄉不可期歸老全此身清風謝流俗髙節抗浮雲舒¶
嘯登東臯賦詩臨澗濵有酒輒取醉不負頭上巾樂天¶
以乗化超然真達人¶
　　　夢登名山¶
瀛洲信難求天姥或可覩朝談謫仙詩夜夢遊仙塢煙¶
蘿百尺手自攀飛步直上青雲端瑶草香浮碧煙暖松¶
風怒作秋濤寒踰千巖兮歴萬壑四顧無人自盤礴羽¶
衣丹頂雙臯禽戛然長鳴遡寥廓我欲因之縱攀躋空¶
<pb:KR4h0117_WYG_341-20b>¶
中恍惚聞天雞豁然驚覺失所在天青月落銀潢低¶
　　　觀瀑圖¶
碧落無塵秋氣髙白雲捲空如海濤山人避俗事幽討¶
眼明八極窮秋毫就中匡廬有佳色飛流倒瀉三千尺¶
初驚白虹飲澗泉又疑玉龍挂巖壁萬里長風吹不收¶
坐令毛骨寒颼颼漆園傲吏去已逺長庚仙人今在不¶
我生素志亦丘壑苦因筆硯相纒縛何當卜鄰如此圖¶
聴水看山一生樂¶
<pb:KR4h0117_WYG_341-21a>¶
　　　醉時歌春夜宴周元亮客軒作¶
香徑無塵雨初歇海棠半謝臙脂雪千年一刻度春宵¶
愛殺清妍栁梢月苕溪仙客文中英面如玉盤雙眼青¶
金龜換酒不自酌芳筵羅列邀佳朋座中談笑總超俗¶
咳唾随風散珠玉姚郎起舞伍君歌擊鼔催觴令行速¶
四明客子醉欲顛仰看北斗低青天葛巾吹堕落花裏¶
玉山倒向東風前人生得意要須樂底用閒愁時作惡¶
君不見三閭大夫獨醒死留得虚名亦徒爾¶
<pb:KR4h0117_WYG_341-21b>¶
　　　絡緯吟¶
梧桐葉黄風露清槿花籬落莎雞鳴花間葉底振雙羽¶
夜凉何處無秋聲秋聲嘈嘈斷還續非絲桐兮復非竹¶
氷繭春繰檻外車寒機曉轉窗前軸貧家少婦魂夢驚¶
起來搔頭向月明南鄰北舍悄無語聴此凄凉淚暗傾¶
去年養蠶抵作賦一絲不得添襦袴破衣無絮過殘冬¶
兒女啼寒雙肘露今年二月賣新絲賣絲得米充腹飢¶
荒居蕭條生理薄冬來依舊寒無衣紅樓女兒好顔色¶
<pb:KR4h0117_WYG_341-22a>¶
銀甲彈筝按商拍滿身羅綺倩人扶十指何曽親紡績¶
秋宵沈沈更漏遲牙牀醉枕珊瑚欹芙蓉花嬌殢春夢¶
耳邊那暇聴莎雞莎雞年年報秋節豈識人間歡怨别¶
人間歡怨可奈何一笑長歌醉明月¶
　　　題商山四皓¶
嬴秦虐燄不可觸衣冠往往逃空谷皤然鬚髮四老翁¶
髙臥商顔謝塵俗炎精奮起天地寛蒲輪就聘來長安¶
雖云誤落子房計終為髙鴻成羽翰羽翰既成大事畢¶
<pb:KR4h0117_WYG_341-22b>¶
還踏山中舊行跡松隂滿地生微凉一局枯棊消永日¶
局終人去今昔非雲山寂寂空猿啼臨風展畵三歎息¶
一曲共誰歌紫芝¶
　　　竹鄰子歌¶
竹鄰子何許人云是落托窮鄉民柴門半掩堪羅雀布¶
衣百結如懸鶉囊間有錢即沽酒甑中無米從生塵讀¶
書不多慮事淺發言往往遭衆嗔獨行獨止無與友拂¶
石醉臥蒼厓垠忽夢數君子玉立而長身口云出自渭¶
<pb:KR4h0117_WYG_341-23a>¶
川族托跡今居漢水濵氷霜風雨不改色梅仙髯史吾¶
同倫聞君失意衆所棄吾獨愛之求與鄰但多釀酒對¶
君飲日日清風掃户新¶
　　　題竹¶
湘江玉一枝風節清如許掃榻致秋隂鷓鴣啼暮雨直¶
節從來瘦虚心本自清凉風屋頭起葉葉是秋聲¶
　　　題扇送友人¶
媺人久不見此地偶相過復送扁舟去其如别思何草¶
<pb:KR4h0117_WYG_341-23b>¶
香汀雨濕花暝樹煙多後夜蘇臺上誰同一醉歌¶
　　　次韻答張道士¶
見説辭京國端居又一年詩瓢寒掛月丹竈煖生煙謝¶
俗怡清淡探𤣥論白堅何時造林下煮茗試山泉¶
　　　早春言懷寄友¶
十日九風雨吟邊無好春懷人望南浦借酒問西鄰野¶
性陶潛懶交情鮑叔真幾時連榻話一洗寸心塵¶
　　　題畵扇次岑琬韻¶
<pb:KR4h0117_WYG_341-24a>¶
自適閒邊趣誰言分外求看山一瓢酒載月五湖舟秋¶
水清吟思西風冷釣裘惟應陸甫里千古可同流¶
　　　雲軒為月上人賦¶
髙僧忘世相縳屋就雲深静看千峰白幽棲半榻隂巻¶
舒雖有態去住本無心我亦求閒者何時一訪尋¶
　　　春隴耕雲¶
耕業依先隴遺安屬隠君緑疇三寸雨黄犢一犂雲草¶
際春隂合花邊曉色分鹿門有髙士端可與同羣¶
<pb:KR4h0117_WYG_341-24b>¶
　　　寒潭釣雪¶
嵗晏風兼雪扁舟駐釣灘瑶花半篷濕栁絮一簑寒子¶
厚偏攻咏𤣥真苦避官如何渭濵叟頭白謝漁竿¶
　　　松室調琴¶
一室大如斗牀留三尺琴蒼松存古操靈籟發遺音鶴¶
語驚秋冷烏啼覺夜深惟應貞白叟會取伯牙心¶
　　　壬申正月晦日夜夢至僧舍遇一老叟云欲于¶
　　　　静處少休予應之曰借來雲半榻睡起日三¶
<pb:KR4h0117_WYG_341-25a>¶
　　　　竿覺而枕上足成¶
漸老疎塵事心清身亦安借來雲半榻睡起日三竿松¶
火爐頭煖風波屋外寒行藏皆夢裏何必問邯鄲¶
　　　滴翠峰¶
一峰髙竦秀不與衆峰鄰翠滴虚嵐曉青含太古春祥¶
煙生几席爽氣逼衣巾絶頂誰能上巍然隔世氛¶
　　　涵碧池¶
鑿地為方沼層巒四面圍天光涵古鏡苔色上春衣幽¶
<pb:KR4h0117_WYG_341-25b>¶
鳥情相契閒雲影倒飛誰安一拳石比作釣魚磯¶
　　　彩虹橋¶
壘石為梁柱憑誰號彩虹煙雲遮不斷霄漢步應通澗¶
草寒留碧山花暖襯紅此中豪邁氣不愧茂陵翁¶
　　　丹霞洞¶
路從林谷轉門向石巖開晴色薰瑶草丹光映碧苔固¶
應無鎖鑰疑别有樓臺欲扣長生訣仙翁跨鶴來¶
　　　紫芝徑¶
<pb:KR4h0117_WYG_341-26a>¶
萬壑千巖裏幽深一徑通紫芝生奕奕香霧濕濛濛托¶
隠商顔迹遺芳謝氏風肯容閒客採短策儗相從¶
　　　蒼松塢¶
一簇煙霞島週遭盡植松蓬萊元不逺弱水自應通翠¶
滴林梢露寒生石罅風茯苓如可斸早晚約仙翁¶
　　　臥雲巖¶
翠巖雲借宿與客共閒心石榻春生暖蘿房晝作隂氤¶
氲飄素練窈窕接青林那得長留臥蒼生望雨霖¶
<pb:KR4h0117_WYG_341-26b>¶
　　　流香澗¶
泉脈來何許縈迴下曲塘雨過平漲緑花落暗流香石¶
面凝春暖松根漱晚凉髙歌濯纓客何必問滄浪¶
　　　題友雲水墨畵以唐人不雨山長潤無雲水自¶
　　　　隂為畵景遂次其韻題之¶
看畵晴窗裏蕭然净俗心鳥聲春寂寂嵐氣晝隂隂門¶
俯滄洲逈船移别浦深令人想風致飛夢到雲林¶
　　　雨中寫懷¶
<pb:KR4h0117_WYG_341-27a>¶
草徑通村入茒茨傍水安貧知身計拙瘦覺帶圍寛花¶
雨沾苔濕茶煙入竹寒無人會心事黙坐自彈冠¶
　　睡起偶成¶
晝長幽禽驚夢醒起向松窗汲寒井隔竹惟聞犬吠聲¶
竹深似見人行影我貧無力種山田多病翻成半月眠¶
莫是相憐來訪者舊券從添賒酒錢¶
　　　春日寫懷¶
東風吹雨著輕塵芳草茸茸濕翠茵寒食過來猶自冷¶
<pb:KR4h0117_WYG_341-27b>¶
海棠開後不多春山中謾憶陶𢎞景谷口誰尋鄭子真¶
聖代只今同化育滄溟不信有窮鱗¶
　　　夜宿大雲寺留題竹深處¶
日暮尋幽到竹深竹煙晴鎖寺門隂苔荒路絶行人迹¶
月出潭空静者心清供一盂香積飯閒情半榻白雲衾¶
留詩已與青山約莫厭頻來訪道林¶
　　　冬日客懷¶
江國冬來十日隂閉門髙臥擁寒衾貧将乞米無顔帖¶
<pb:KR4h0117_WYG_341-28a>¶
客久思家有越吟雪壓荒橋行路斷山藏老樹凍雲深¶
百壺安得如澠酒細與梅花説舊心¶
　　　暮春遣興¶
柴門地僻懶衣巾閒看行雲到水濵花片流香通曲澗¶
樹隂分緑䕶山鄰蘇張謾騁縱横術巢許甘為隠逸民¶
獨立斜陽思無限不知何處是通津¶
　　　謝朱士章惠墨¶
錦囊封墨到山居知是蓬萊貢獻餘雲氣曉寒生筆硯¶
<pb:KR4h0117_WYG_341-28b>¶
松膠價重抵璠璵山人借録歸田藳野叟分抄種樹書¶
珍重交情無以報寸緘聊為寄雙魚¶
　　　晚過閶門望虎丘作¶
平生未識虎丘山此日經過不暇攀泉石佳期随處有¶
古今清賞幾人閒樓臺影落春雲外鐘鼓聲來夕照間¶
獨倚帆檣遥注目客懷空羨鶴飛還¶
　　　哭中表弟張秉¶
十年辛苦事遺編抱病那知竟不痊黄土一坏今古恨¶
<pb:KR4h0117_WYG_341-29a>¶
青山半世弟兄縁草堂春去思無夢竹屋雲深榻自懸¶
莫話少年平昔語夜深風雨到燈前¶
　　　和答鑑中上人¶
聞説髙居似道林俗流無地得相尋菩提子落空巖静¶
優鉢花開古徑深身外利名忘得失眼中烏兔任升沈¶
遥知一榻跏趺處勘破西來佛祖心¶
　　　宿吳江泗洲寺値主僧不在留題¶
客舟來泊古招提落日吳江望欲迷茒屋幾家村逺近¶
<pb:KR4h0117_WYG_341-29b>¶
野橋危木水東西茶煙暝䕶蘿房榻花雨香沾石磴泥¶
不遇髙僧誰共語新詩謾向壁間題¶
　　　遊海虞城中¶
琴川風物舊如何此日乗閒試一過海邑官清無獄訟¶
土城風古有絃歌言公井畔蒼梧老虞仲山前白石多¶
謝此髙僧留我宿暝随猿鳥入煙蘿¶
　　　泊吳江塔寺主僧留飯¶
塔寺東南湖水長三髙亭下晚風凉鯉魚出沒楊花白¶
<pb:KR4h0117_WYG_341-30a>¶
鷗鳥浮沈杜若香僧喜詩人留共語商随漁叟泊連檣¶
丁寧黄帽休貪懶早理征帆候曙光¶
　　　新秋次韻¶
江涵秋影雁南過凉思催人可奈何林下久知塵事少¶
水邊惟愛月明多吳鄉鱸美應分鱠楚客衣單自製荷¶
回首滄浪濯纓處髙情慚愧釣魚蓑¶
　　　漢宫秋¶
漢宫移植近庭隅粧㸃秋容錦不如羅扇凉生螢歇後¶
<pb:KR4h0117_WYG_341-30b>¶
金莖露滴雁來初昭陽宿酒酣飛燕長信秋風老婕妤¶
零落當時守宫血清霜幾度為消除¶
　　　登雲曉望¶
十丈金鼇白玉闌偶來乗興一躋攀月沈蕭寺煙鐘外¶
日出滄洲水樹間野鳥無聲随客去海風随陣打潮還¶
回頭却羨雲菴叟掃地焚香獨自閒¶
　　　妙峰夕霽¶
長廊鐘磬寂無聲簾捲西風看晚晴池色倒涵天鏡碧¶
<pb:KR4h0117_WYG_341-31a>¶
霞光斜照佛龕明扣禪客去雲留宿乞米僧歸鶴出迎¶
却憶舊來分榻夜臥聴簷雨滴三更¶
　　　寒夜聴雨寫懷¶
風聲雜雨夜瀟瀟倦枕昬燈夢寐勞報國丹心徒自許¶
欺人華髮不相抛池塘春草無新句籬落寒花只舊交¶
起看牀頭三尺劍尚餘豪氣拂雲梢¶
　　　竹深處次韻¶
誅茒竹裏似巖棲面面窗開翠色迷長聴雨來虚榻外¶
<pb:KR4h0117_WYG_341-31b>¶
安知日轉畵欄西奚僮掃地收新籜吟客敲門看舊題¶
我欲相尋無路入鷓鴣何處隔煙啼¶
　　　鴻門宴¶
兩雄秋色與南山決計鴻門一會間&KR0812;醁徒能澆虎士¶
干将那得犯龍顔雪飛雙斗尊前失天䕶單車灞上還¶
明日咸陽風物改有人衣繡憶鄉闗¶
　　　踏車婦¶
破裠風颺足移頻長夏随夫歴苦辛那似美人梳洗罷¶
<pb:KR4h0117_WYG_341-32a>¶
一鈎羅襪步香塵¶
　　　聞鄰家機聲¶
竹裏人家笑語稀日長少婦學鳴機藁砧應是歸來早¶
二月催裁白苧衣¶
　　　夜聞鄰童讀書¶
風送吾伊隔竹聲鄰童應解對韓檠我懷髫髮從師日¶
翻笑于今學未成¶
　　　新寒望授衣不至¶
<pb:KR4h0117_WYG_341-32b>¶
霜露園林木葉稀客邊望斷寄來衣遥知慈母憐兒冷¶
織盡寒更未下機¶
　　　立春¶
蕭條書劍客邊身望望歸期過立春官栁漸黄梅已白¶
東風應笑未歸人¶
　　　夜坐¶
寒來塵緒不闗情吟對青燈過二更落葉滿庭風滿樹¶
小窗無處著秋聲¶
<pb:KR4h0117_WYG_341-33a>¶
　　　病中友人見訪¶
别來南北寸心懸到得相逢二竪纒欲典春衣沽酒共¶
不禁顦顇向人前¶
　　　秋蝶¶
粉褪香消力漸微多情猶自舞斜暉野花籬落西風冷¶
不比春園得意飛¶
　　　秋螢¶
寒光一㸃映松蘿零落西風恨更多莫向波間照秋影¶
<pb:KR4h0117_WYG_341-33b>¶
滿溪凉雨顫殘荷¶
　　　贈琵琶老妓¶
玉容憔悴減風流猶抱琵琶半掩羞莫向湓城尋舊迹¶
荻花楓葉不勝愁¶
　　　秋山行李圖¶
千山落葉萬山雲行到荒橋日已昬羨殺田家頭白叟¶
半生足不離柴門¶
　　　漁舟夜歸圖¶
<pb:KR4h0117_WYG_341-34a>¶
罷釣歸來月未明隔籬遥見一燈青不知潮落江風轉¶
流却扁舟過别汀¶
　　　太白醉歸圖¶
偶向長安醉市沽春風十里倩人扶金鑾殿上文章客¶
不減髙陽舊酒徒¶
　　　題畵¶
漁網中流撒暝煙江空雁叫雪晴天錦鱗若得歸須早¶
莫待風濤暮打船¶
<pb:KR4h0117_WYG_341-34b>¶
　　　題梅次韻¶
孤根自是不凡材却傍山村野水開歴盡嵗寒氷雪苦¶
百花頭上領春來¶
　　　五馬圖¶
校獵歸來卸錦鞍長林豐草夕陽間龍媒不受鹽車困¶
盡屬皇家十二閑¶
　　　剪菊圖¶
西風三逕近秋期閒看山童理菊枝浪蘂浮花都剪却¶
<pb:KR4h0117_WYG_341-35a>¶
剛留幾朶傲霜姿¶
　　　題畵¶
懶向秋風把釣竿一瓢長醉水雲間無情白鳥還飛去¶
不及青山伴我閒¶
　　　屈原漁父問答¶
衆醉陶陶我獨醒此心于世已忘情老翁不識孤臣意¶
謾向滄浪歌濯纓¶
　　　春日閒行¶
<pb:KR4h0117_WYG_341-35b>¶
睡起閒窗日影斜欲尋幽處一烹茶芒鞋踏徧前村路¶
楊栁春風有幾家¶
　　　夜聞雨雪¶
坐閲殘書夕未眠危簷雨雪一燈前不如呼酒陶然醉¶
免滴春愁到耳邊¶
　　　月下海棠為姚㑹川題¶
酡顔半醉殢春嬌拂袖東風暖霧消十二欄杆月如晝¶
紗籠銀燭不須燒¶
<pb:KR4h0117_WYG_341-36a>¶
　　　題白頭翁¶
老我年來兩髩秋半因詩債半閒愁不知山鳥縁何事¶
也向西風歎白頭¶
　¶
　¶
　¶
　¶
　¶
<pb:KR4h0117_WYG_341-36b>¶
　¶
　¶
　¶
　¶
　¶
　¶
　¶
　石倉歴代詩選卷三百四十一¶
