# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.840218
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三十九
<pb:KR4h0117_WYG_339-1a>¶
欽定四庫全書¶
　石倉歴代詩選卷三百三十九¶
　　　　　　　　　　　　明　曹學佺　編¶
　明詩初集五十九¶
　　王誼(宇内敬/山隂人)¶
　　　古風¶
妾家東城隅髙門瞰中逵玲瓏結綺疏參差雕玉題旭¶
日麗芳藻光風汎羅帷春花媚妍質徘徊處中閨調絃¶
<pb:KR4h0117_WYG_339-1b>¶
拂纎指哀響流輕颸聲悲節自促曲度雲行遲妍情託¶
琴瑟中曲正逶迤悵望知音逺華容非故時¶
　　　其二¶
中宵苦無寐攝衣起徘徊明月皎素光照我單羅帷良¶
人久于役山川杳無涯梧桐被秋露宻葉凋華滋絃琴¶
奏鳴商曲度餘音希中含萬古情寂莫當告誰¶
　　　其三¶
明月生海底輝光燭重淵豈特照乗車所貴登君筵自¶
<pb:KR4h0117_WYG_339-2a>¶
我得此物藏之已多年将持遺所思按劍無由前逝矣¶
鄒陽子寂莫甘棄捐¶
　　　其四¶
太華何嶔崟縁雲陟其巔烏兔前跳躑縱覽周八埏從¶
峰猶蟻垤萬彚紛濛然掇彼瓊瑶英挹此清泠泉披灑¶
汗漫襟拂衣起翩躚逝随長風舉直入通明天¶
　　　其五¶
獻玉無良媒漂淪寡歡豫壯齡已非昔馳暉日西騖嘉¶
<pb:KR4h0117_WYG_339-2b>¶
木無榮柯修條亦成故一感式微吟吁嗟在中路¶
　　　其六¶
崔峩會稽山東截海濤碧松柏無冬春千嵗淪琥珀中¶
有煉藥士丹砂固精魄要我與之俱遨遊入無極奮衣¶
欲遄征浩蕩雲海隔悠悠紫霞想未遂諧宿昔皓首乖¶
願言臨風起悽惻¶
　　　闗山别意圖¶
蓮葉未青時沙頭話别離舟行期早發日晏未曽移遲¶
<pb:KR4h0117_WYG_339-3a>¶
迴一何久念我平生友莫問去程遥且盡杯中酒君今¶
往何處萬里長城路路逺人跡稀黄雲黯朝暮隴阪歴¶
敧傾雙輪不暫停時聞嗚咽水流作斷腸聲驅車無少¶
息又度長蘆北八月雁南飛天山草俱白横笛在髙樓¶
闗山月裏愁離人聴此曲白盡少年頭¶
　　　行路難¶
金鞍寶馬霍家兒驕人意氣揚雙眉生來不省讀文字¶
但知遊獵誇輕肥白晝呼鷹出平陸暮歸還向娼樓宿¶
<pb:KR4h0117_WYG_339-3b>¶
少年随從多如雨氣勢憑陵猛於虎自憐妻妾能管絃¶
身把黄金賤如土君不見石崇金谷逞豪奢珍珠不惜¶
買名娃一朝身死家仍滅空使時人留咏嗟¶
　　　寄陳博士¶
少小趨庭學詩禮弱冠求知走湖海西遊吳楚北燕齊¶
名著金蘭幾人在還歸東越臥蓬廬雪案螢窗志似初¶
堂中每下髙人榻門外時邀長者車當年意氣凌牛斗¶
夜夜龍泉室中吼青雲有路待馳驅世上功名期拾取¶
<pb:KR4h0117_WYG_339-4a>¶
光隂嵗月易蹉跎北去南來事幾多驊騮備受鹽車辱¶
鴻鵠翻遭燕雀訶李侯顧我非凡調嗟我滄浪伴漁釣¶
薦剡聯翩入九重白首觀光奉明詔濫職詞林已後時¶
惟君于我最相知承恩近在金鑾側陳力方圖補報私¶
那知葑菲終淪棄緑酒紅亭悵分袂悠悠歸棹向東吳¶
魏闕回瞻獨流涕龍鍾自分老江邊千里鷗波落照前¶
翻思渌水園中會詩酒交歡在盛年¶
　　　秋夜思¶
<pb:KR4h0117_WYG_339-4b>¶
北風凄凄寒雁飛明月皎皎穿羅帷空閨思婦不能寐¶
起望明月臨清池清池隠映髙臺側月明正照交河北¶
錦帳連營夢不同同心自結空相憶相思春復秋月明¶
應在望鄉樓妾心便是交河水日夜随君向北流¶
　　　秋日懷孟熙先生¶
倏忽成逺别幽棲仍薜蘿草芳經雨歇蟲響入秋多夜¶
月柯亭市凉風鏡水波相期盡一醉何日更來過¶
　　　宿鍾山僧房¶
<pb:KR4h0117_WYG_339-5a>¶
暫止遊山屐鍾山偶借居已看諸有妄轉覺萬縁疎静¶
院蓮花漏閒窗貝葉書三車方待演歸興復何如¶
　　　九日稽山懷古¶
山水自如昨古人今復誰雲煙謝家墅松柏禹陵祠聖¶
代身全老秋天景易悲母将揺落意相對菊花枝¶
　　　秋夜¶
獨坐芭蕉院吟詩清夜徂林空松子落蓮盡藕莖枯草¶
際螢光濕巢邊鶴影孤了然心境澈明月照冰壺¶
<pb:KR4h0117_WYG_339-5b>¶
　　　留别翰林諸公¶
黄金闕下脱朝簪便理歸舟載緑琴竹葉縱教臨别意¶
葵花難展向陽心煙霞谷口耕春雨松桂巖前憩夕隂¶
自愧不才終逺去故人毋訝玉為音¶
　　　奉寄巫總戎¶
将軍坐嘯靖三邊鵲印纍纍肘後懸玉帳分弓宵射虜¶
黄沙列卒嵗屯田元戎昔著條侯令儒将今誇卻穀賢¶
江左野人從白首要看勲業上凌煙¶
<pb:KR4h0117_WYG_339-6a>¶
　　　寄劉西江¶
近别西江舊草廬老來心事復何如鯨尊自愜狂吟興¶
鴻寶誰傳秘命書東洛池臺更異主武林花竹夢遺墟¶
十年飄蕩遼川北不見魚緘問索居¶
　　　宿虞氏華星軒¶
愛觀泉石暮歸遲因共幽人宿翠微一榻香風紅杏院¶
半窗斜月緑蘿扉峰頭夜火明丹竈澗底春泉沒釣磯¶
臥向白雲翻自笑宦途何事履危機¶
<pb:KR4h0117_WYG_339-6b>¶
　　　謫居後歸訪錢清陳文達相與酌酒話舊凄然¶
　　　　有感翌日賦此却寄¶
廿載遼陽悲竄逐感君一見故情多常同幕府談棋坐¶
曽向轅門倚劍歌越國青山愁裏望清江明月夢中過¶
南歸重喜開文會其奈蕭蕭髩雪何¶
　　　班婕妤¶
玉簟夜凉新秋蛾暗裏顰如何天上月獨照掌中人¶
　　　采蓮曲¶
<pb:KR4h0117_WYG_339-7a>¶
郎騎紅叱撥妾上木蘭舟不及鴛鴦鳥雙飛共白頭¶
　　　春思¶
山映簾櫳水映窗浣紗人在苧羅江年年三月棃花雨¶
門掩東風燕子雙¶
　　　畵梅¶
揚州詩閣掩芳塵萬萼千葩冷照春十里珠簾一聲笛¶
東風腸斷倚樓人¶
　　　其二¶
<pb:KR4h0117_WYG_339-7b>¶
曽赴孤山處士招水煙寒淡月魂消笛聲喚醒棃雲夢¶
記得東風倚畵橈¶
　　　鳳仙花¶
穠艷何曽妬絳桃瑶池青鳥舊仙曹可憐日暮西風急¶
滿地斕斑委羽毛¶
　　　三香圖¶
微步凌波見襪痕玉容相向總無言夜深髣髴香塵過¶
疑是楊花姐妹魂¶
<pb:KR4h0117_WYG_339-8a>¶
　　附王懌(字内悦/誼之弟)¶
　　　江南意¶
郎居横江口妾住横江上生小慣風波蓮舟喜揺蕩蕩¶
舟蓮花灣花紅照人顔舉頭見郎來低頭隠花間花疎¶
不成隠相見還相哂都縁春意深留連夕陽盡前浦伴¶
将稀那能不相違抛情明月下各自櫂歌歸¶
　　　白馬篇¶
金羈塞下兒白馬明秋練指顧雄風生來往如飛電一¶
<pb:KR4h0117_WYG_339-8b>¶
揮邯鄲椎三射天山箭單于逺逋逃天子垂恩眷歸來¶
五陵下戚里酣游宴殺人都市間被酒未央殿青驪換¶
小妾濃麝熏羅薦狐白擁重裘誰知布衣賤¶
　　　隔谷歌¶
兄羈囚弟露宿兄弟本連枝誰令隔山谷兄受飢寒日¶
困辱弟欲救之力不足力不足可奈何願作髙飛鴻銜¶
之出網羅¶
　　　臨江王節士歌¶
<pb:KR4h0117_WYG_339-9a>¶
節士多壯心悲感雄風起彎弓射天狼欲發無一矢擊¶
筑起舞髮指冠長空慘慘白日寒海鯨簸浪山嶽動行¶
者為之愁路難愁路難淚如雨壯心成灰塵悲感留千¶
古¶
　　　采蓮曲¶
吳娃蕩船采蓮子船頭蓮子清如水蘭杜芳洲白露漙¶
蓼花緑岸秋風起秋風吹髩影悠悠還随女伴度前洲¶
誰家夫壻歸來晚何處蓮花獨耐秋秋來春去時難度¶
<pb:KR4h0117_WYG_339-9b>¶
錦薦新香漸成故馳暉冉冉近桑榆闗塞蒼蒼但煙霧¶
闗月闗山千萬重可悲遥夜不相同歸來獨擁香衾臥¶
雙淚斕斑一枕紅¶
　　　碭山偶作¶
練帷薄暮新凉入虚館蕭蕭雨聲急孤燈照坐不成眠¶
一夜凄然百憂集公期已促歸計遥坐覺雙髩生秋飈¶
會待驊騮開道路豈無羽翼騰雲霄驅馳四牡彭城道¶
訪古詢今醉煩抱韓信城邊秋草腓條侯塚上煙蕪老¶
<pb:KR4h0117_WYG_339-10a>¶
時時回首白雲天一寸丹心日下懸因風寄語淮南桂¶
為我休吟招隠篇¶
　　　石城曉¶
城角曉嗚嗚城西月痕墮城中春思慵楚夢熏蘭火玲¶
瓏金馬門玉珮聲瑣瑣紅日壓宫垣千花眠貼妥¶
　　　公子行¶
妖姬蜀國絃罷作南山弄信馬踏芳塵被面春酣重銀¶
裝赭玉帶金隠袍花縫目送雲間行醉纈抛緋綜¶
<pb:KR4h0117_WYG_339-10b>¶
　　　班媫妤¶
自失傾城寵花顔落舊紅霜飛金屋冷月照錦帷空侍¶
寢昭陽日休辭玉輦同當知長信妾團扇泣秋風¶
　　　碧玉詞¶
碧玉小家女容華早出羣青蛾天上月緑髮鏡中雲舞¶
袖翻鸞影歌蜃吐麝芬金屏能侍寢含笑解羅裾¶
　　　送人之京¶
獨上水邊橈離顔酒半消城頭三鼓近煙際一燈遥海¶
<pb:KR4h0117_WYG_339-11a>¶
色将沈月沙痕正落潮未能追逸翮回首跂層霄¶
　　　李将軍歌¶
妖芒掃空流電紅将軍飛出麒麟宫帳士嬌獰噉哮虎¶
羲和倒泣煙瀰濛蓮花古劍腥銅氣射雕健兒手中死¶
赤血淋漓凝冷光塞土千年為君紫¶
　　　吳城春曉曲¶
金衣送月吟嬌弄陽雲猶瑣青樓夢曉風颭户聲鴉然¶
赭羅射日臙脂鮮筵前小玉嚬初月春槽酒滴猩猩血¶
<pb:KR4h0117_WYG_339-11b>¶
鳳竹鸞梧聴不絶海塵驚秋尾閭竭¶
　　　瑶琴怨¶
楚雁驚秋瑶柱澀山雲夜低凝翠濕陽臺曉玉上晴空¶
銀灣無光露蟾泣松間暗甃吟古龍古淵珠客啼秋風¶
湘娥淚枯湘竹老江水流寒九山杳¶
　　　春閨曲¶
翠羅輕袖籠纎春蘭芽茁土香氤氲白馬金鞍向何處¶
曲欄迴檻流芳塵棃花晚樹飄晴雪朱絃斷盡鸞音絶¶
<pb:KR4h0117_WYG_339-12a>¶
簇&KR1913;機頭試錦梭回文漫漬相思血¶
　　　寄萬徳躬¶
日暮山風吹女蘿故人舟楫近如何吕仙祠下寒砧急¶
帝子閣前秋水多閩海風塵鳴戍鼔江湖煙雨暗魚簑¶
何時醉把黄花酒聴爾南征長短歌¶
　　　為人悼亡¶
鳳入寥天鶴隠琴月樓清韻杳沈沈朝雲去感襄王夢¶
暮雨來愁宋玉心繡帶堕薌霜蕙老金蓮銷印露苔深¶
<pb:KR4h0117_WYG_339-12b>¶
暗塵棲滿芙蓉帳誰忍重開翡翠衾¶
　　　驄馬¶
聯翩蹀躞更䟃𧽼闗路風沙舊所諳曽載冠軍天上路¶
幾乗飛将雪中探臨營臥處霜凝皁倚樹嘶時月映潭¶
今日三邊烽堠静却将歸老華山南¶
　　　雨雪曲¶
朝來朔雪暗遥天帶雨随風去復旋態比洛神波上出¶
聲疑郢客調中傳斜飄綺户侵帷幙散入瓊樓脆管絃¶
<pb:KR4h0117_WYG_339-13a>¶
今日海邊蘇屬國若為辛苦用和氊¶
　　　折楊栁¶
佳人向葉斂青蛾奈爾風流意緒多枝嫋緑煙迷楚驛¶
花含白雪艷吳歌斜連芳樹遮樓閣曲繞横塘映綺羅¶
休伴梅花怨羌笛隴頭征客望鄉多¶
　　　闗山月¶
漢月孤生瀚海頭逈臨荒野照邊州光殘金柝聲中曉¶
暈滿雕弓影外秋塞北征人齊倚劍城南思婦獨登樓¶
<pb:KR4h0117_WYG_339-13b>¶
那堪今夜闗山曲况有哀笳引淚流¶
　　　秋夕有懷¶
洛浦遺衾未可将露蟲凝思滿中堂鵲橋已散銀河影¶
雁柱初傳玉宇凉燈近暗窗風落燼扇歸秋笥月無光¶
懷人不寐多惆悵更奈悠悠漏㸃長¶
　　　自君出門來二首¶
自君出門來别思徒耿耿暗鏡照孤鸞何由得見影¶
自君出門來思君千里逺轆轤繫青絲日夜團圞轉¶
<pb:KR4h0117_WYG_339-14a>¶
　　　吳宫¶
香徑無塵水殿空由來白苧怕秋風忠臣戮後蛾眉死¶
麋鹿春遊廢苑中¶
　　　秦宫¶
七國争雄鼎未遷咸陽宫闕已巍然樓船不返東溟水¶
空使蛾眉殉九泉¶
　　　魏宫¶
羅綺紛紛委暮塵野花空鎖鄴宫春祇餘銅爵臺邊月¶
<pb:KR4h0117_WYG_339-14b>¶
曽照當年賣履人¶
　　　陳宫¶
玉樹歌殘綺閣塵景陽無復禁鐘晨傷心幾樹宫前栁¶
猶是風流展翠顰¶
　　　過徐君墓¶
黄河流水幾清渾斷碣殘碑尚有文塜樹不懸當日劍¶
空留啼鳥向斜曛¶
　　　歌妓¶
<pb:KR4h0117_WYG_339-15a>¶
銀燭前頭見楚蓮雪香輕袂掌中旋章華臺上春風起¶
一片楊花拂玳筵¶
　¶
　¶
　¶
　¶
　¶
　¶
<pb:KR4h0117_WYG_339-15b>¶
　¶
　¶
　¶
　¶
　¶
　¶
　¶
　石倉歴代詩選巻三百三十九¶
