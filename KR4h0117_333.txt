# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.670576
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三十三
<pb:KR4h0117_WYG_333-1a>¶
欽定四庫全書¶
　石倉歴代詩選卷三百三十三¶
　　　　　　　　　　　　明　曹學佺　編¶
　明詩初集五十三¶
　　鄭真(字干之/鄞縣人)¶
　　　平陵東　王莽簒漢翟義起義兵莽殺義其門¶
　　　　人歌以怨之¶
平陵東翟義死東海翻寃莫洗漢賊已成漢鼎已傾屈¶
<pb:KR4h0117_WYG_333-1b>¶
膝北面誰為臣嗟哉忠勇甘殺身欃槍光芒射天闕怒¶
髮上指雙劍折碧草萋萋一泓血漢家神靈杳空濛欲¶
排閶闔訴黈聰吁嗟平陵東胡獨死義公¶
　　　公無渡河¶
公無渡河公竟渡河吁嗟奈公何長風掀天濤浪急蛟¶
龍垂涎待人食公乎渡河甘墜溺慟哭河水湄公乎不¶
返将安之憶妾嫁公時窀穸矢同歸如何中道乖百年¶
負深期河流湯湯猝未乾妾欲見公良獨難嗚呼命兮¶
<pb:KR4h0117_WYG_333-2a>¶
公所安公所安吾誰怨愁來泣把箜篌彈髙聲淒切淚¶
横臆化身欲填精衛石河南宫閟弗聞公乎渡河嗟莫¶
及中心慘慘思愔愔請公來聴箜篌音相從願向重淵¶
深公乎公乎知妾心¶
　　　揺揺花(虞美人/草也)¶
揺揺花花開向天涯花揺揺花如金步嬌惜昔美人年¶
正少青春正覩花容貌金釵聘入霸王宫嫣然一笑胭¶
脂紅獨夫叱咤空四海恩窮惟憐一身在戲馬臺前宫¶
<pb:KR4h0117_WYG_333-2b>¶
闕深當筵歌舞娛君心君心荒兮霸業消淮南却望烏¶
江遥漢兵十萬紛於蟻帳底美人淚如水八千軍散楚¶
歌聲倉忙忍為君王死隂陵古道行人來傾國傾城真¶
堪哀金劍霜飛一泓血夭魂化作春花閉花開花落流¶
年改春秋浩蕩愁如海愁如海将奈何虞姬墓前煙草¶
多花魂寂寞欲歸去杜宇夜啼三月暮¶
　　　龍舟戲水曲¶
千里晴波汴河鑿萬丈虹橋依樓閣龍船錦纜駕風來¶
<pb:KR4h0117_WYG_333-3a>¶
五色騰驤駭鯨鰐河伯深宫執玉朝鮫人震懾停織綃¶
三千粉黛出歌舞星裙霞帔水飄飄大業官家擁鑾輅¶
香爇沈檀藹煙霧吹簫擊鼔向中流倚空笑指江都路¶
瓊花三月春晝閒髙堂照鏡憐容顔回首安歸歸不得¶
風濤洶湧愁人間君不見舊日燕都跨海子五爪盤挐¶
綵雲起天魔舞罷翠葉奔髙栁斜陽映秋水¶
　　　烏夜啼¶
淮海天髙銀漢低古樹月明烏夜啼山人謾説烏頭白¶
<pb:KR4h0117_WYG_333-3b>¶
舊日秦庭遣燕客先生曷賦歸去來窮途戚戚胡為哉¶
是時先生睡初熟夢裏聞呼畦苜蓿起來暗憶故園棲¶
著書每及烏啼時龍庭需材資黼黻姓名一旦登金闕¶
江廣作官天萬里襟懷湛湛西江水明良盛世遇風雲¶
欲把丹心報天子讒言貝錦無停梭烏聲吠月愁奈何¶
挈家輸作池河住吁嗟嵗月成蹉跎玉律清商奏中夜¶
倥偬愁懷一輸寫却将心事問靈烏蕭蕭白髮當何如¶
我聞烏啼有凶吉天意悠悠真可識細聴枝上聲啞啞¶
<pb:KR4h0117_WYG_333-4a>¶
抱琴定向山中家山中仙人紫霞服步虚好聴烏啼曲¶
消得門前五栁青風流祇似陶淵明任爾烏聲竟昬曉¶
物我兩忘天地老¶
　　附桂彦良詩¶
　　雙峰¶
平車晨過杜湖嶺喜見屹立之雙峰千里松風奏韶濩¶
一泓秋色潛蛟龍仙禽古樹集梵刹細草幽花迎竹笻¶
齋餘晏坐山閣静夜深隔屋聞疎鐘¶
<pb:KR4h0117_WYG_333-4b>¶
　　　和陶詩二首¶
蛟龍作雲雨蜉蝣出以隂小大各有適胡然愁予襟架¶
插千巻書壁掛無絃琴希賢復希聖視古猶視今所貴¶
生世間動止為人欽有琴莫厭彈有酒莫厭斟窮居見¶
髙節寡和乃希音誰能言囁嚅强顔随冠簪子雲媚新¶
室立言徒艱深¶
　　　又¶
神龍困淵蟄野鶴凌空飛飛潛不同調一喜復一悲我¶
<pb:KR4h0117_WYG_333-5a>¶
生悟物理獨立恒無依飲酒得真趣讀書探指歸匪為¶
究窮達亦復知榮衰前賢有遺則行行慎無違¶
　　附烏斯道詩(字繼善/)¶
　　　古詩七首¶
驅車陟太行中道車輪折挽舟遡河流中流綆縻絶前¶
涂鬱漫漫徬徨欲懷歸積雪被長坂洪濤蕩寒暉胡不¶
戒未然閫中慎所之徒懷百年志自貽千里悲借令無¶
顛躓豈念出門非且将詬徒御贏糧一何遲¶
<pb:KR4h0117_WYG_333-5b>¶
　　　二¶
女蘿依松柏松柏不可依巨榦遭翦伐修蔓殄無遺女¶
蘿當奈何無依乃其宜盤旋大化中春榮秋自萎升髙¶
豈不好夭折亦足悲¶
　　　三¶
荆棘開好花娟娟耀芳辰羅生及周道未嘗罹斧斤斧¶
斤或相加芒刺反傷人朔雪貸其死后土固其根人力¶
愧孱弱天地胡不仁崇崗有松柏日日摧為薪¶
<pb:KR4h0117_WYG_333-6a>¶
　　　四¶
中郎嘆知已江夏殺所依愛憎生逆順良窳繆是非不¶
憂漢室仆乃為董卓悲不憤奸雄術乃讁禰衡譏傷哉¶
英傑士終為識者嗤¶
　　　五¶
飢不食虎肉寢不處虎皮虎皮非不暖虎肉非不肥本¶
受戾氣生邈與正氣違奈何五行秀乃與戾相随胡不¶
觀鳳鳥猶能慎羽儀朝選竹實食暮擇梧桐棲¶
<pb:KR4h0117_WYG_333-6b>¶
　　　六¶
蝍蛆素甘帶鴟鴞喜飡鼠蛇長即吞象蝟小能制虎鷹¶
鸇與鴐鵞生同被毛羽胡不念同類搏擊苦相侮鴛鴦¶
好文彩疇能憐愛汝¶
　　　七¶
猗蘭畏陽盛甘菊懼蟲食昌陽惡溪涸揭車傷土瘠上¶
有寄生草䝉茸託松柏下有無名花紛披弄佳色尋芳¶
邈無人空有馨香徳¶
<pb:KR4h0117_WYG_333-7a>¶
　　　題寒林逺岫圖¶
遊子念逺道嵗晏不得歸出門見林薄日暮煙火稀闗¶
山渺千里猿狖聲正悲况爾霜雪繁鳥道不可躋陽春¶
固伊邇奈此寒無衣衣寒何足歎所憂美人違¶
　附顧慤詩¶
　　　次黄叅政漁樂韻¶
溪頭黄雲晚不雨栁隂無人棹歌起芙蓉數朶溪上山¶
蒲萄萬頃溪之水錦鱗玉尺揚文瀾暢飲誰識銀瓶乾¶
<pb:KR4h0117_WYG_333-7b>¶
歸來白月滿蓬户夜深夢落磻溪灣¶
　　　騮馬歌¶
熒惑宫中一團火踢倒祝融掣金鎖飛來塵世化頳虬¶
滿背紅雲結花朶絳鬃拂膝朱尾長赤瑛絡胸紅絲繮¶
炎光閃閃照人熱渴死造父愁王良北平公子宛庭簿¶
萬鎰黄金求赤兔黄羅抺首袴摺靴虎氣逼人如吕布¶
江南書生力不多一躍五丈飛官河相看馬上失聲笑¶
但見碧烟如鳥過電光拂眼騰朱梭駿快不數生蛟鼉¶
<pb:KR4h0117_WYG_333-8a>¶
研朱為寫紅叱撥喚起杜陵為我歌¶
　　贈張鍊師歸鳴臯¶
寶匣龍章御勑開仙師辭闕返蓬萊鳳池劍影随雲化¶
鶴背松聲帶月回火候不須調藥竈仙名今已著丹臺¶
柏枝燒罷應多暇報我藍田長玉栽¶
　　　題推篷圖¶
記得當年訪老逋扁舟載雪過西湖香浮水面涵清淺¶
影落篷窗半有無玉樹忽驚春漏泄氷花相照月糢糊¶
<pb:KR4h0117_WYG_333-8b>¶
誰将一段真消息收拾歸來作畵圖¶
　附范宗暉詩¶
　　　古意¶
茫茫宇宙間事物皆有理衆理具一心求之亦甚邇微¶
言寓羣經歴歴有根柢致知良匪易典學念終始¶
人心固危殆況乃衆欲攻外誘日膠固乃蔽明與聰熾¶
然不可遏至理或銷鎔制之豈無術淡泊以為宗¶
積羽可沈舟羣輕能折軸巧言必譸張利口多翻覆詖¶
<pb:KR4h0117_WYG_333-9a>¶
淫及邪遁害事為甚速茍不塞其源涓流蔽川谷¶
稂莠終亂苗珉瑜頗相類君子與小人顔面亦不異善¶
惡本殊途薰蕕豈同器辨之如不早斯為名徳累¶
　　　次喜雨韻¶
惟公鎮南服莅政誠有為務農重民食注意恒在斯方¶
春忽亢旱惻然為憫之致齋禱羣祀雨降不愆時原野¶
動生意枯槁回芳姿溝澮盡盈溢川谷合深陂天道孰¶
云逺一念從可祈老懷深有感因之播聲詩¶
<pb:KR4h0117_WYG_333-9b>¶
　　　謝賜衣¶
吳蠶作蠒繰車鳴機中白苧新織成髙臺捧出綺麗生¶
光彩奪目四座傾并刀裁就疊雪輕華裾曳地穏稱情¶
我歌白苧翻新聲移商換羽曲調清君不見夷門老侯¶
生七十抱闗無所營信陵當日倘未遇安得千古遺芳¶
名¶
　　　鳴鳳歌¶
黔寧公子國之禎逺鎮南服為干城奇材異彚重題品¶
<pb:KR4h0117_WYG_333-10a>¶
山川草木俱増榮近從滇池得紫褕錦紋玉質含霞頳¶
斵成琵琶極華麗寶之不異金與瓊鵾絃犀軫龍香撥¶
鴉青絛綰猩紅纓方當下指曲未成一座已聞鸞鳳聲¶
初疑秦臺下簫管復似緱嶺随匏笙又如崑崙斷嶰竹¶
雌雄應律相和鳴大絃鏗鍧若呈瑞喧呼雜遝聲鍠鍠¶
义疑喬林噉竹實天風披拂飄琮琤小絃迸連如出穴¶
俄聞噦噦凌髙冥忽若相呼飲醴泉餘音嫋嫋流春氷¶
大絃小絃或並作却疑啄碎瓊瑶英綵雲飄飄激遺響¶
<pb:KR4h0117_WYG_333-10b>¶
百鳥不敢翔中庭開元玉環未足數坐令六詔聞韶英¶
請從席上賦長句願備樂府歌昇平¶
　　　題春山勝覽圖¶
雄藩逺控西南陲地連六詔通諸夷山川形勝土肥沃¶
風氣頗與中國宜方當青陽播晴旭欣欣草木含華滋¶
溪毛雲骨動生意山光水色凝清暉花稍日月燦晴錦¶
栁條風暖繰輕絲鳥聲嚶嚶出幽谷物情和暢涵春熙¶
平疇水足夜來雨家聞播穀勤菑畬維時統戎稍閒暇¶
<pb:KR4h0117_WYG_333-11a>¶
省民問俗無遐遺按轡徐行過村疃雲旌翠節光陸離¶
邊氓久矣望風采馬前羅拜語嗢咿勞來慰撫殊未已¶
仁聲義澤淪膚肌比屋歡呼歌擊壤雍雍若在唐虞時¶
緬思先王拓兹土兵不血刃人心歸至今廟食重明徳¶
代有隂隲安黔黎公今更欲敷政化非事逸豫耽遊嬉¶
我今作詩誦厥美太史觀風應採之¶
　　　閒情¶
齋居無俗尚自愛適幽情風定樹隂合雨餘泉脈清枕¶
<pb:KR4h0117_WYG_333-11b>¶
書雲伴臥步屧鶴随行曽與鄰翁約朝來共析酲¶
　　　迷懷¶
步屧縁蘿逕翛然鶴睡驚竹深清露滴樹杪白雲生飛¶
去誰家燕啼來何處鶯今朝新酒熟適足遂閒情¶
　　　山莊小酌¶
别墅花初放叨陪繡節過客如梁苑盛地勝午橋多吟¶
好詩先就杯深面易酡不因歸騎促洗盞更聴歌¶
　　　齋居¶
<pb:KR4h0117_WYG_333-12a>¶
齋居習静晝初長風暖閒庭薝蔔香日影到窗飛野馬¶
雲根採藥斸松肪年光荏苒閒方覺學術迂疎老易忘¶
珍重使君多軫念徧題書札到山房¶
　　　送素軒公迎總戎自交阯囘¶
上将班師自海壖将軍迎謁出南滇山河表裏歸中國¶
兄弟恩榮自九天凜凜星矛明曉日蕭蕭鐵騎帶寒煙¶
當年事業銘鐘鼎復見勲名著簡編¶
　　　和僧中庭韻¶
<pb:KR4h0117_WYG_333-12b>¶
平公卓錫滇海南出世有如優鉢曇庭前柏樹曽手種¶
堂下玉板容我叅談禪直解心即佛從師獨見青出藍¶
随身一瓶與一鉢碧山為伴雲為菴¶
　　　題山水¶
初日照雲林寒泉落風磴緬懷塵外蹤悠然動清興¶
　¶
　¶
　石倉歴代詩選巻三百三十三¶
