# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.109788
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百四十七
<pb:KR4h0117_WYG_347-1a>¶
欽定四庫全書¶
　石倉歴代詩選巻三百四十七¶
　　　　　　　　　　　　明　曹學佺　編¶
　明詩初集六十七¶
　　鄒緝(字仲熙/吉水人)¶
　　　望嶧山¶
泛舟度清濟東望鄒嶧山遥遥青霞峰明滅烟霧間石¶
厓上突兀峭壁髙巑岏魯邦峙岱宗兹山獨相連孤桐¶
<pb:KR4h0117_WYG_347-1b>¶
生其陽古刻在其巔名標史籍中事出秦漢先至今萬¶
代後遺跡猶見存憶昔初經過瞻望不及攀俯仰三載¶
餘復此開心顔靈蹤尚未泯白雲時徃還我欲登絶頂¶
淩風散羽翰縱覧今古内曠然超人寰¶
　　　即事¶
月上碧天髙夜凉清露重獨起推篷望風生碧波動兩¶
岸蘆聲急一川烟景微忽聞棹歌響驚起白鷗飛叢叢¶
岸葦黄瀲瀲江波白静夜不成眠起坐㸔明月¶
<pb:KR4h0117_WYG_347-2a>¶
　　　歎楊花¶
輕盈不自持歴亂隨風起朝逐上林飛暮落東流水素¶
質徒可憐貞心不自擬感此懐益深嘆息殊未已¶
　　　行路難¶
請君勿言苦我歌行路難世事有翻覆人心若波瀾布¶
衣扼奪卿相位禍讐起自盃酒間君不見昔時山東嗤¶
匹夫讀書徃徃輕凡愚談笑强干唐舉相揺鞭西入咸¶
陽都一言啖秦王再言扼范雎黄金束帶髙堂居風雲¶
<pb:KR4h0117_WYG_347-2b>¶
變態生須臾君不見魏其位擢漢公卿灌夫意氣排漢¶
廷武安本在門下列拜伏跪起呼父兄一朝寵據津要¶
地舊時意態寧復生竇嬰既失勢潁水亦不清狂呼罵¶
坐何足驚咸陽市上殊無情行路難行路難人生自古¶
有如此何須局促増嘆聲¶
　　　白楊河¶
白楊河下春水碧白楊河邊多估客東風二月栁條新¶
却念行人千里隔岸上居人纔數家茅茨深處見桃花¶
<pb:KR4h0117_WYG_347-3a>¶
小婦河邊汲新水老翁門外看雛鴉桑苗未青麥苗綠¶
牛羊散落村墟牧行客年年任徃來居人自住楊河曲¶
　　　題李陵泣别蘇武圖¶
漢家烟塵仍未息君牧海邊臣屈膝當時同憤死匈奴¶
誰料君今歸故國胡天茫茫塞草青君歸依舊漢官榮¶
臣身雖倚戎王貴收淚慚君後世名¶
　　　河邊栁¶
河邊栁昔人曽種今還有千絲萬縷揺春風年年攀折¶
<pb:KR4h0117_WYG_347-3b>¶
行人手行人朝暮相經過新條無奈别離何柔情不減¶
舊時意舞態誰憐幽思多北來南去知多少青青又見¶
河邊柳不見迎新送故情空使行人但囘首¶
　　　瞻雲軒為鄱陽朱仲達賦¶
望親舍登髙秋雲飛處心悠悠思親目斷親舍逺遊子¶
天涯猶未返晨昏供養既有違空望飛雲長在眼年年¶
商賈徼微利得錢養親願親喜何如收拾大刀頭綵衣¶
堂前奉甘㫖¶
<pb:KR4h0117_WYG_347-4a>¶
　　　送王道子周起巴遊學¶
新策明時不見收獨擕書劒别神州且將教雨分湘郢¶
應見文星近斗牛泛渚定過雲夢澤題詩須上岳陽樓¶
秋風遥思登臨處却望京華憶舊遊¶
　　　九日登欽天臺¶
髙臺百尺出城頭佳節登臨散客愁六代江山餘勝跡¶
一天雲物自清秋石頭雁斷西風𦂳鍾阜雲寒落木稠¶
鐘磬乍聞時已暮一盃難盡强相酬¶
<pb:KR4h0117_WYG_347-4b>¶
　　　仙源圖¶
洞口春垂一片雲仙源還有避塵人徃來茅屋渾忘嵗¶
開遍桃花始識春漁父已傳今屬晉市朝誰覺久無秦¶
紛紛世代興亡際囘首東風感慨頻¶
　　　眼暗¶
厭聞池沼沸羣蛙眼暗終朝更自嗟謾想容顔羞覽鏡¶
欲親書巻奈生花¶
　　附王沂詩(字子與/㤗和人)¶
<pb:KR4h0117_WYG_347-5a>¶
　　　題觀泉圖¶
毖彼泉水其清瀏瀏既出于山亦經于丘原則有坎陸¶
則有岐汪汪洋洋莫知所之奔壑西馳經天東注夫豈¶
性然勢激而寓歛此涓滴至于尋丈隨波同流惟海是¶
向彼觀泉者朋簮童琴洗耳其操濯纓其心鳴雨林臻¶
霏雪厓至時不待人圖不盡意漆園蒙莊妙契淵黙君¶
子人與果行育徳養正之功有漸無已朂爾後來是之¶
取爾¶
<pb:KR4h0117_WYG_347-5b>¶
　　　覽古¶
楚國憤竒士伍奢真可憐憸人費無忌讒間平王前害¶
奢未及止思去二子賢賢哉子胥智乃出無忌先弟兄¶
永訣别父子相棄捐彎弓向中使去就何翩翩吹簫道¶
中飯脱劒江上船艱闗歴他境慷慨張空拳公子不可¶
説專諸能解懸退耕伏中野決策如轉圜二國適多釁¶
五年方見宣操兵遂入郢殺氣如霏烟不得費少傅斬¶
首謝厥愆徒令楚舊君乃辱吏士鞭報楚既得志謀越¶
<pb:KR4h0117_WYG_347-6a>¶
復何言屬鏤早受賜鴟革徃不還樹檟志弗遂夫差隨¶
上仙悲君讀遷史今古慨悠然¶
　　　送上清張叔大鍊師東遷¶
芒蕩有氣浮天闗真人乃在圯橋間功成徃事赤松子¶
心與浮雲如等間上清億刧𤣥教起坐引諸天&KR0927;珠裏時¶
聞仙子御風來身着山中紫霞綺東海塵飛二十年仙¶
凡消息兩茫然守闗人識青牛去渡海書逄白鶴前五¶
陵八百遺仙記思欲攀天問天帝三尺青萍手可揮一¶
<pb:KR4h0117_WYG_347-6b>¶
品銀章肘先繫笑把芙蓉花相期訪蓬島不見河上公¶
空懐橘中老大明治世龍溪秋乍來倐徃應難留月明¶
後夜碧天净笙鶴遲爾緱山頭¶
　　　春江静釣¶
白鷺洲頭春水生青山倒影碧波明閒門却掃流塵跡¶
深樹似聞啼鳥聲漁舟蕩漾持竿久世事茫茫不囬首¶
釣得金鱗换酒歸夕陽正照垂絲柳¶
　　　過青原訪先侍郎勅葬處志感¶
<pb:KR4h0117_WYG_347-7a>¶
賜葬憶先墳林巒鎻暮雲野烏啼夜月石馬卧秋氛勛¶
業悲前哲簮纓愧後聞流傳青史上翊戴宋明君¶
　　　遊青原山次隆太古謝子方¶
逸客淹螺浦尋僧問鷲峰水流通雪竇谷響應霜鐘幻¶
跡雙荆樹香風五粒松追隨成信宿感爾意重重¶
　　　又¶
入雲來駐錫拓地此安禅曽讀傳燈錄因叅不二天松¶
隂山四合雲影塔孤懸消歇同人世慿軒思惘然¶
<pb:KR4h0117_WYG_347-7b>¶
　　　江行¶
江栁拂危磯江花照客衣灘臨交石險山入斷雲微樵¶
㸑春烟起漁歌晚棹歸孤禽渾睡着驚起月中飛¶
　　　小庄道中¶
客路千厓裏春風二月中虎蹄荒徑少鸎語故鄉同澗¶
水縈回綠山花自在紅物華空滿眼去意只匆匆¶
　　　題嚴甥𤣥齡松軒讀書圖¶
憶爾幽軒好魚書久未逢髙科懐五桂喬木愛雙松流¶
<pb:KR4h0117_WYG_347-8a>¶
水池邊路浮雲户外峰世家元不忝力學待昌宗¶
　　　安慶謁左丞余廷心祠¶
百戰孤城䧟先生獨有祠勲名班左轄心膽戀彤墀已¶
矣英雄死傷哉國歩危魚沉芳草没虎落墜藤欹短日¶
紆長算髙風繫逺思文章傳異代事業賁穹碑蘋藻遺¶
年薦松楸過客悲乾坤新厯數社稷舊陵夷傳入今朝¶
史歌餘古樂詞有懐因感激千載重民彛¶
　　　登老姥山¶
<pb:KR4h0117_WYG_347-8b>¶
路轉顛厓虎鼻峰上方日晏始聞鐘晴嵐密䕶岩西竹¶
香霧輕浮澗底松山果欲凋還共採林僧久别乍相逄¶
玩竒行遍燒丹處拾得仙人九節笻¶
　　　次仲修來韻¶
四海交游盡俊英一時詞藻擅聲名建安七子推王粲¶
大厯諸公愛長卿野水雲晴蘭枻小山城月淡玉簫清¶
都將一日三秋意寫作呉歌子夜聲¶
　　　送姻弟劉子彦應辟¶
<pb:KR4h0117_WYG_347-9a>¶
畵船衝雨發官河束帛徴賢是禮羅天上午門新日月¶
海中春水浄風波經筵進講先三禮名世登崇重四科¶
自昔珠林推俊秀茂才承制蚤鳴珂¶
　　　幽居同劉韶賦¶
春泥門港雨聲多潤浹荒畦露淺莎石砌落梅踈映竹¶
鑑池流水細通河坐深還愛青氊舊老至其如白髪何¶
海内太平忻有象詩成聊復醉時歌¶
　　　送謝子良驛丞之京¶
<pb:KR4h0117_WYG_347-9b>¶
水驛論交舊著名春城分袂若為情空羣竒驥長千里¶
惜别流鶯更一聲白下雨收梅子熟清江風過栁花輕¶
歸船暫泊應囘首五色雲中是玉京¶
　　　次仲弟子啓簽憲過洞庭湖¶
黄鶴樓前曙色開吕公磯上首重迴平湖盡處青天近¶
積雨晴時白雁來千古戰争餘舊壘百年歌舞廢崇臺¶
昔人總逐流波逝猶想清風被八垓¶
　　　題劉彦昭杏林春曉圖¶
<pb:KR4h0117_WYG_347-10a>¶
久看林杏發雙條每到春晴花最嬌彩雲終日浄如拭¶
綘雪有時吹未消簡方清潤浮書庋接席繁隂落酒瓢¶
舊遊囘首已十載結實纍纍須見招¶
　　　寓京有懐舊友歐陽明善¶
南平城裏舊相聞覺海橋西喜遇君泉石閒心同止水¶
湖山徃事付浮雲别離久佇雁鴻信寤寐常懐鸞鶴羣¶
松竹烟霞清藹藹藤蘿霜月白紛紛¶
　　　黄堂冬夜詞二首呈全子仁大叅¶
<pb:KR4h0117_WYG_347-10b>¶
簾底移琴錦幄張梅花枝上月如霜羽書忽報諸州㨗¶
敲折珊瑚一寸長¶
　　　又¶
茜色紗籠絳蠟殘綺窗斜月轉雕闌當筵賦得陽春曲¶
喚取銀筝按拍彈¶
　　　仙源秋曉¶
逺是青山近是林仙源秋色雨中深前溪不是桃花水¶
縱有漁郎無處尋¶
<pb:KR4h0117_WYG_347-11a>¶
　　附葉槩詩(字貫之/吉永人)¶
　　　途中述懐寄張憲副用中李布政昌祺¶
北闕黄門客南宫粉署郎姓名傳海宇事業紀旂常夕¶
殿垂青𤨏天書滿玉堂新詩凌鮑謝妙翰繼鍾王視草¶
詞林久承恩紫禁長遭逢懐聖主眷顧荷儲皇瑚璉宣¶
廊廟楩楠具棟梁分符辭上苑持節去遐荒疋馬炎蒸¶
路雙旌瘴癘鄉豺狼曽遁跡鷹隼已飛揚桂嶺開秦室¶
蒼梧拓漢疆野人踈制度蠻俗少冠裳曉白溪多霧冬¶
<pb:KR4h0117_WYG_347-11b>¶
青樹不霜四時榕葉緑尺布野蕉黄春水封川碧寒梅¶
驛路香扁舟登古刹萬里謁潮陽交誼君偏篤鄉情我¶
自傷别離寧有恨㑹合豈能忘傾盖酬知己分簮限各¶
方明朝故園雨囘首思茫茫¶
　　　送髙苑教諭萬宗海考滿之京¶
送别金臺去迢遥路幾千山青鍾阜雨草緑薊門烟行¶
李惟雙劎清風祗一氊銓曹如有待允矣莫遲延¶
　　　除夜有感示十弟槃¶
<pb:KR4h0117_WYG_347-12a>¶
迢逓踰東廣滄茫又嵗除自從辭故里不見有家書風¶
雨恒懐汝艱難誰念予江南親白髪安否近何如¶
　　　耕樂¶
我愛躬耕樂生涯百畆田曉翻溪上雨夕破壟頭烟禾¶
黍青山外桑麻緑水邊官租輸巳畢斗酒醉殘年¶
　　　雨後江行¶
早出餘杭郭微茫曉色開畵船江上别緑樹水邊迴酒¶
為離人勸詩因細雨催故人凋謝久惆悵不勝杯¶
<pb:KR4h0117_WYG_347-12b>¶
　　　除夜胥江小酌柬李昌祺張用中¶
除夕胥江夜泊船短篷踈雨集羣賢建炎勲業張忠獻¶
天寶詩章李謫仙水國臘梅寒吐雪山垣榕樹晚凝烟¶
故情且盡樽中酒莫嘆飄蓬又一年¶
　　　送傅僉憲啓譲還河南¶
急乘驄馬至宜陽曽見烏臺六月霜囬首又成三載别¶
相思空有九迴腸范滂攬轡名偏重郭賀褰帷政獨良¶
四海只今同聖化莫教當道有豺狼¶
<pb:KR4h0117_WYG_347-13a>¶
　　　謁齊山翠㣲亭¶
石尤終日阻行期遥上齊山謁翠㣲石徑﨑嶇荒草合¶
野亭凋謝落花飛當年賦詠人何在此日登臨事已非¶
却憶樊川千載後不勝愁絶對斜暉¶
　　　送布政劉俊還廣西¶
薇垣官滿正趨朝南北寧辭道路遥奏政九天沾雨露¶
鳴珂十月下雲霄青楓葉落秋聲早黄菊花開暑氣消¶
重到桂林宣聖化逺人安堵樂漁樵¶
<pb:KR4h0117_WYG_347-13b>¶
　　　和蕭布政省親客中有懐¶
衣食京華巳十春多愁豈是為家貧恩深未得酬明主¶
才薄惟慚負老親薊北鄉書秋後少江南歸夢别來頻¶
白雲惆悵孤飛處目斷天涯有幾人¶
　　　謁磨崖碑¶
翠竹黄蘆兩㟁秋磨崖碑下暫維舟一時人物俱消盡¶
千古江山獨此留刺史文章垂宇宙平原翰墨重琳璆¶
欲詢徃事今何在惟有瀟湘徹夜流¶
<pb:KR4h0117_WYG_347-14a>¶
　　　登岳陽樓¶
巴陵城上岳陽樓樓外長江日夜流簾捲斷雲衡岳地¶
窗寒殘雨洞庭秋東南勝槩留清賞唐宋衣冠嘆昔遊¶
倚徧欄干重弔古蒹葮零落不勝愁¶
　　　小孤山讀先君石上詩有感¶
長江滚滚自天開一柱中流獨壯哉山接匡廬隨雁盡¶
水通淮海引潮囘髙低題詠今猶昔上下帆檣去復來¶
讀罷先君詩舊句故園東望不勝哀¶
<pb:KR4h0117_WYG_347-14b>¶
　　　送楊學士弟歸閩¶
東風紫陌滿城春斗酒那堪獨送君天上暫分鴻雁影¶
原頭誰念鶺鴒羣文章海内推蘇軾孝友閩南讓史雲¶
後夜連牀應有待玉堂風雨細論文¶
　　　餘杭哭鄒少保先生¶
天生白首際明時事業文章早見知模楷兩朝黄閣老¶
衣冠一代漢威儀太常考徳新増諡聖主懐賢為建祠¶
欲弔孤墳何處是鳯凰山下草離離¶
<pb:KR4h0117_WYG_347-15a>¶
　　　嘉興天寧寺哭仁宗皇帝¶
昔捧天書出九重春風金殿語從容當時有志陳三策¶
此日無由竭寸忠四海哭傳遺命詔千官悲慟大明宫¶
小臣一掬傷心涙洒向呉江恨不窮¶
　　　元夕¶
翠擁金鰲㧞地開銀燈火樹絢蓬萊層層寶塔雲霄出¶
疊疊神山海上來歌管徹霄催禁漏香車瑱路動春雷¶
昌期同得昇天樂齊獻吾皇萬夀杯¶
<pb:KR4h0117_WYG_347-15b>¶
　　　望湖亭與李布政張憲副同登¶
欲向番陽泛去舲停舟來上望湖亭當堦秋色生簾幙¶
隔竹濤聲落户扃水接九江通楚碧雲連五老入湖𡨕¶
與君明日京華路早嘆浮生跡類萍¶
　　　環清軒¶
新築幽軒俯碧漪一泓澄澈洞無涯寒流曉浸蓬萊島¶
秀色秋涵太液池入座水光生几席隔窗雲氣上簾帷¶
閒居盡日渾無事惟對青山獨賦詩¶
<pb:KR4h0117_WYG_347-16a>¶
　　　蘭亭懐古¶
蘭亭宴集自豪華内史風流逸興賒曲水流觴雖有路¶
茂林修竹久無家夕陽幾度空啼鳥夜雨千年自落花¶
此日西曹看圖畵雲山彷彿舊烟霞¶
　　　湖州天寧寺¶
菰城官暇扣禪闗蘭宇蕭條屋幾間石上苔深雙塔峙¶
山中晝永一僧閒梅風釀雨春長在野樹巢烏晚自還¶
昨日籃輿曽過此不知人世有塵寰¶
<pb:KR4h0117_WYG_347-16b>¶
　　　送同年史郎中隨李少保征交阯¶
將星北闕暫辭朝逺别龍江折栁條京國昔年同擢第¶
交州萬里獨乘軺談兵幕府秋風動草檄轅門瘴雨消¶
獻㨗天庭應有日功名不數霍嫖姚¶
　　　龍岡深雨為刑部員外莆田黄常祖題¶
南望閩闗道路長一坏黄壤在龍岡三年洒掃誰供事¶
千里驅馳祇自傷荆棘叢深春雨後楸梧樹老臈前霜¶
錦衣得遂歸榮願隴上焚黄倍有光¶
<pb:KR4h0117_WYG_347-17a>¶
　　　煮雲軒¶
侍講歸來禁籞東雪花如席捲長空呼兒近掃堦前白¶
折竹遥分鼎内紅真率宛同陶令興麄豪應薄党家風¶
天公肯借調和具化作甘霖萬物豐¶
　　　清風軒¶
幽軒種竹已成林一榻凉風半畆隂湘水月明看鶴舞¶
渭川春曉聽龍吟簾前翠色凉侵席窗外秋聲韻入琴¶
莫學東園桃李質榮枯易改嵗寒心¶
<pb:KR4h0117_WYG_347-17b>¶
　　　春日同布政周公仲槙叅政葉公景晹遊虎丘¶
　　　　寺總餞金侍郎養正¶
上方樓閣逺塵寰此日登臨興不慳山鳥亂啼遊客去¶
林花争發老僧閒髙墳細草荒岡上孤塔斜陽碧漢間¶
惆悵同袍今又别何妨斗酒笑朱顔¶
　　　武昌懐古¶
鄂州城郭古塵寰人物升沉自去還徃事謾傳鸚鵡賦¶
荒崗空見鳯凰山六朝烟樹啼鴉外三國豪華碧草間¶
<pb:KR4h0117_WYG_347-18a>¶
欲採江蘺來弔古西風淅瀝水潺湲¶
　　　題髙公器仰髙樓¶
西山萬仞倚層樓十二闌干翠黛流崔顥題詩誰復繼¶
元龍髙卧孰能儔朱簾半捲聽風雨繡户平臨看斗牛¶
此日慿髙清興足為君呼酒共相酬¶
　　　過城陵磯吊錢僉憲稽&KR4152;被溺于此¶
城陵磯下水如苔誰料鮫宫即夜臺驄馬去時應復返¶
鯨魚騎後不曽囘身隨浪影孤魂逺恨入湍聲萬古哀¶
<pb:KR4h0117_WYG_347-18b>¶
此日停舟為揮泪楚招歌罷獨徘徊¶
　¶
　¶
　¶
　¶
　¶
　¶
　石倉歴代詩選巻三百四十七¶
