# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.361406
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百五十五
<pb:KR4h0117_WYG_355-1a>¶
欽定四庫全書¶
　石倉歴代詩選巻三百五十五¶
　　　　　　　　　　　　明　曹學佺　編¶
　明詩初集七十五¶
　　林誌(字尚黙/三山人)¶
　　　題鄭驄馬小景¶
素練瀉碧落初日開華容朝迴忽矯首如對香爐峰鏡¶
覽心以化天遊趣應同恍然宴坐頃白簡遥生風習靜¶
<pb:KR4h0117_WYG_355-1b>¶
窺道妙頤神混鴻濛何時離名跡追躡煙霞蹤¶
　　　烏臺春曉為項御史賦¶
白簡草奏歇清風讌坐時庭烏曉還集府栢春仍滋候¶
吏巳休沐青驄獨歸遲時清事應簡道在情自怡慨彼¶
鷹隼擊懐哉鸞鳳儀流輝諒兹始初日明前墀¶
　　　挽貞義黄處士¶
長嘯宇宙濶恍然大夢中誰為不死者倒影凌青空達¶
生竟何以即此全其冲一坏返丘首清芬映無窮我懐¶
<pb:KR4h0117_WYG_355-2a>¶
軒丘叟至今見遺蹤千金摠不惜環堵惟自容髙情謝¶
塵俗雅道超鴻濛支頤忽蛻去逝水何時東寂寞松下¶
士千秋宿草封生芻奠不及灑淚来悲風¶
　　　夢桂軒¶
兎魄晃璇宇天香生桂林㷊膏倦午夜假寐青雲岑恍¶
值素霓侶搴芳共幽尋笑贈一枝秋紛葩燦黄金殷勤¶
啟仙録慰以瑶華音驚覺落塵寰靈標瑩重襟以兹稽¶
古力獲契登龍心得意捧泥書蜚音重璆琳神栁變褐¶
<pb:KR4h0117_WYG_355-2b>¶
衣夢松感貂簪名堂以燕翼知爾貽謀深¶
　　　居竹¶
蕭瑟玕琪圃參差瑜瑾林羨君髙隠處愛竹逾南金肉¶
食詎知㫖聞韶諧至音神交數竿緑富埒渭川潯晴翠¶
瑩素帙涼聲韻瑶琴况兹冰玉好抗俗在虚心¶
　　　題陳簡討凌雲樓¶
碧落渺無際空濛灝氣浮愛兹青雲近日夕接髙樓罥¶
幔藹朝旭棲簷連素秋平臨飛鳥道俯映滄漯流靉靉¶
<pb:KR4h0117_WYG_355-3a>¶
豁軒牖吾伊散林丘飄然與世隔恍爾齊天遊嘯月折¶
仙桂彈冠步瀛洲徘徊蓬島上却憶鄉山陬觸石起膚¶
寸因風重淹留清時捧資日五采絢宸旒¶
　　　秋夜病中口占寄黄大十兄¶
不過靜齋久夏徂秋復新夜来東林月如見齋中人逸¶
思澹碧漢髙懐藹春雲躭詩竟成癖愛客寧辭貧蚤識居¶
岐子聲光動儒紳謂予不羈者睠愛情尤真朅来抱餘瘵¶
虚窗卧清塵衣冠日相問骨肉誰其親念爾手足愛慰予¶
<pb:KR4h0117_WYG_355-3b>¶
丘山珍如何鴻雁夕涼風起青蘋不灑兒女淚悲来亦盈¶
巾安得上池水飲以刀圭神沈疴自茲脫長笑飛崑崙¶
　　　題林司訓晝山水圖¶
紫芹池雨香白雪琴心瑩石上尋片雲西山得㣲逕松¶
門天路虚花雨金潭映落葉飛晝涼垂蘿結秋暝夤縁¶
逺公社寄適陶潛詠三生了羣迷一寂喻澄鏡誰云吾¶
䘮我應悟慧生定朅来淄塵蹤悵阻青鞋興披圖逸思¶
飄蒼茫海空逈¶
<pb:KR4h0117_WYG_355-4a>¶
　　　又¶
粉署見晴翠雲泉記昔遊青山隨短策緑水明雙眸前¶
路落花深春風巖洞幽問竒恣所適載酒紓其憂懐哉¶
素心人情因靈境投縈迴趣巳渉寂歴倦還休却笑荷¶
篠徒放言慙大猷巢松如可學名遂迺身謀¶
　　　尚書庫部主事周君宗武得盛子昭二圖屬余¶
　　　　題詠¶
積水深不極扁舟信垂綸遥峰碧霽日逺樹清瑩神潭¶
<pb:KR4h0117_WYG_355-4b>¶
影天鏡夕花香島雲春沿洄智者樂魚鳥同光塵鼓枻¶
情以紓直鈎意彌深濠梁既自適川上寧迷津已達星¶
漢槎仍攀滄海鱗披圖結遐想浩蕩煙波新¶
　　　送陳十二煒赴選北上¶
别思無逺近蒼茫與秋長都門木葉下念子朝嚴裝何¶
以駐征驂愁来倒離觴劃然憶聚散風絮相飄揚世好¶
托松蘿交深韻宫商十年芹泮水風雨㡬連床朅来客¶
兩京歡娛歴星霜情傾薄蒼漢氣合和春陽愧我蒲栁¶
<pb:KR4h0117_WYG_355-5a>¶
姿襲君蘭蕙芳卧疴重愴别倏矣摧肝腸暫輟兒女仁¶
桑弧在四方金臺九天上矯首孤鸞翔期君陟清要蚤¶
沐恩波光¶
　　　文㑹軒¶
曖曖停雲夕湛湛嘉樹隂欵門無俗吏燕坐皆華簪媚¶
此水成文愛兹風滿林絃歌猗蘭意賡唱瑶華音空谷¶
縻白駒函丈羅青衿永諧金石好持以嵗寒心¶
　　　題周選部山水圖¶
<pb:KR4h0117_WYG_355-5b>¶
披圖紫薇署拄笏青山曉蓬瀛望超忽樓閣訝縹渺天¶
鏡一棹浮雲屏數峰繞滄洲窅無際赤縣坐来小憑虚¶
恍天遊翫化己心了懐哉安期生汗漫扶桑表¶
　　　丁未有事于圜丘予同王曾二大學士錢李二¶
　　　侍讀陳侍講六人齋宿春坊朝房分韻得傍¶
　　　　字¶
齋沐晤良宵虚明散紛鞅詩書混髹几星斗垂珠網卧¶
疴諧道心觀復了塵妄風鈴寂嚴警霜漏徹清響忽聆¶
<pb:KR4h0117_WYG_355-6a>¶
玉塵談窅爾紫霞想起撥寒爐灰燃燈笑相傍¶
　　　夏谷幽亭¶
絶壑想長夏幽亭瞰層崖毫端水石妙鏡底風泉来密¶
暝結幄徑霽影清氛埃抗志匪嘉遯投閒暫遲回靜言¶
仁智樂黙契心神開暢以陶令絃兼之阮生杯遺榮詎¶
所尚繕性乃予諧¶
　　　蘿逕吟笻¶
一雨鏡天夕亂藤潭影秋青山引飛杖霽景醒吟眸拄¶
<pb:KR4h0117_WYG_355-6b>¶
斷落葉深行吟三逕幽石橋流水際欲返還淹留懸榻¶
知余心故人待滄洲商歌有真意于以詠歸休¶
　　　菊莊¶
别搆依南山投閒忽成趣白露朝欲晞黄花滿籬户食¶
英慨前修采之恐遲暮頽齡如可延飲水寧復顧苦無¶
三逕資倦此歸来賦清風尚未遐其以髙山慕¶
　　　彭將軍園亭讌集分韻得緑字¶
微雨散煩燠踈篁淨新緑南園步成趣野草怡心目良¶
<pb:KR4h0117_WYG_355-7a>¶
晤當宴閒澄懐謝羈束醪香潤雜蘭鱠縷纎飛玉簷雲¶
落甲衣歌鳥移絲竹慷慨異新亭謔浪殊金谷達生返¶
真素知足無殆辱願言及芳辰榮名以為朂¶
　　　衣綉乗驄¶
藹藹花間道濛濛栁外堤雕鞍聯葆葢歌管駐金羈倏¶
如風雨至空衢走塵泥借問避者誰東来驄馬嘶馬上¶
綉衣使青年氣如蜺春日荷載陽百卉榮枯荑無俾使¶
君歸桃李方成蹊¶
<pb:KR4h0117_WYG_355-7b>¶
　　　鵞鼻晴雲¶
石筍削金鵞浮空浴天鏡晴日澹朝暉孤雲相掩映翳¶
谷花欲冥穿崖鳥棲定流彩向君庭蓬莱九霄逈¶
　　　籌嶺朝陽¶
三峯屹東起初日見扶桑氤氲散五彩虛室生晴光晞¶
髪人不見空餘照寒岡流輝在蓬島雙鳳碧梧香¶
　　樓前煙隴¶
昔人樓何許前山留其名煙霏散曉暝隴陌迴春晴桑¶
<pb:KR4h0117_WYG_355-8a>¶
柘翠濤合禾麻緑藹生清謳擊壤世鼎食况沾榮¶
　　　松亭秋月¶
明月出滄海長空澹素秋愛君松亭上秉燭駐芳遊孤¶
舟袁尚渚尊酒元規樓何如連枝㑹玉宇共承休¶
　　　送重慶彭教授¶
謾唱陽闗别寧辭蜀道難專城新敎鐸百里舊儒官山¶
入烏蠻曙江臨白帝寒馮公遺直在清響屬揮彈¶
　　　送江亞尹之太平¶
<pb:KR4h0117_WYG_355-8b>¶
郎官應出宰佐邑豈辭卑天錫新恩寵人瞻舊羽儀敬¶
亭看晻曖平楚望參差公暇栽松處清風日與期¶
　　　送隠士黄聲玉¶
雙井秋隂合蓬門石逕斜殘陽吹過鳥踈雨落閒花山¶
帶垂青幔窗螢照碧紗不知林下客㡬度醉煙霞¶
　　　天坡秀氣¶
冥攀絶頂遥俛視羣峯小彩翠望不窮懐人赤城窈¶
　　　龍陂桃浪¶
<pb:KR4h0117_WYG_355-9a>¶
夜涼散雨聲曉霽澄天鏡春香送落花誰道仙源逈¶
　　　題楊學士白鶴山房¶
白鶴去不返悵望青山空兹峰自神異佳氣時葱葱巨¶
靈擘穴移星斗帝遣六丁嚴衛守石脉春迴雲母凝泉¶
流香暖玻瓈剖佳城鬱鬱開其陽君家種徳源何長千¶
金有地竟不惜萬木垂仁豈解忘賢孫蚤負青雲器嘗¶
搆山房倚空翠朝攀隴樹五粒枝夜讀函經㡬千字踈¶
林長夏含蕭森風動窗松四壁隂浮雲偏護花間屐流¶
<pb:KR4h0117_WYG_355-9b>¶
水遥清澗底琴拂衣笑為蒼生起移孝為忠固如此草¶
詔金鑾聖眷隆攄謨帷幄天心喜賜歸蓮炬玉堂深閶¶
闔岧嶤北斗臨蓼莪已抱終天恨葵藿惟傾向日心披¶
圖却憶南山下蘿月蒼蒼嶺猿夜萬壑秋聲入夢多半¶
簾燈影孤吟罷回望新阡宿草滋悠悠霜露更凄其馬¶
封愁絶千年閉鳳誥欣驚五彩垂種璧牛眠安在哉惟¶
忠惟孝實栽培題名今見瀧岡表雙鶴爭看日徃来¶
　　　橋門别意圖送梁以康上舎¶
<pb:KR4h0117_WYG_355-10a>¶
璧水瑩寒波殘光掛霜月驪歌巳在門趣裝候晨發歸¶
心迢遞向樵川東笑揚帆意豁然日下綵衣辭禁闕江¶
頭晴雪醉離筵慈親白髪暌違久此去登堂問安否華¶
黍笙歌眉夀章屠蘇盃酌新年酒堂上春風笑語喧訊¶
兒燈火㡬寒温錦囊詩句憐心苦綘帳家聲喜業存以¶
兹却負青雲器擬把箕裘致身貴捧檄方知毛掾賢承¶
顔詎識歐生志蚤晚司成待薦書交逰復此嘆離居丹¶
青遥贈橋門别期爾西還早秣車¶
<pb:KR4h0117_WYG_355-10b>¶
　　　安陸黄將軍讀書好文靜樂溪山而得其趣余¶
　　　　友文學掾鄭公望嚮在安陸時時與逰洎来¶
　　　　北京為繪此圖要余賦之余觀杜工部時交¶
　　　　何將軍嘗為賦山林十律詩辭極意到至欲¶
　　　　賣書結茅卜隣終身世葢有其樂也古今人¶
　　　　豈相異哉余故為短歌行一章俾欲知鄭黄¶
　　　　與處之懿者於此考焉¶
將軍能武復能文靜愛溪山絶垢氛琴邊泉響漱碧玉¶
<pb:KR4h0117_WYG_355-11a>¶
衣上巖飛生片雲鑪峰鹿湖望超忽興来但覺神飛越¶
東渺滄溟數㸃螺西近蛾眉半輪月有時忽得意欵叚¶
出嚴城松門猿磴興未極刺船復繞滄洲行萬壑富詩¶
境千巖供畫屏胡麻山果長充具鮮鯽香芹總可羮金¶
魚換酒恣傾倒妙舞纎歌匪吾好山雨留賔尊不空石¶
床展席苔如掃廣文博士今杜陵文園多病慷攀登愛¶
即東家日来徃况有消愁酒似澠談𤣥蘿逕秋共榻摘¶
句鳬渚夜張燈英雄好士有如此詩酒於已知何能丹¶
<pb:KR4h0117_WYG_355-11b>¶
青殷勤寫髙誼咫尺妙盡煙波意别後披圖逸思飄相¶
逢却恨馬蹄遥¶
　　　次羅宗讓見寄韻以答¶
故人别搆離塵境花竹林塘亂窗影書暇尊開桂席涼¶
琴邊鶴唳荷衣冷交誼應憐我與君士林誰不挹清芬¶
神竒共摘澄江句浩蕩同披太古文浮雲倏忽東西去¶
余躡青霄爾𤣥霧聚首寧無意氣投知心誰識平生語¶
題緘寄我手自開懐人忽憶登吹臺羈離祗道今猶昔¶
<pb:KR4h0117_WYG_355-12a>¶
膠漆空談陳與雷思君不寐抵清曉月上髙樓數星皎¶
賦罷停雲獨倚樓目斷螺峯天外小¶
　　　送林參議之廣東¶
紫薇粉署送仙郎千里傳宣渙汗香天上欲教均雨露¶
海壖應得識鸞凰蕉花爽氣凝秋暝椰葉清隂變夏涼¶
遥想鳴琴多暇日寸心還繞九霄長¶
　　　奥如亭¶
南亭勝槩舊栖遲三徑隂隂葛蔓垂天籟每生虚谷聽¶
<pb:KR4h0117_WYG_355-12b>¶
野心長與白雲期煙霞息影深成癖水月通𤣥靜更宜¶
别後玉堂清夢裏閒情還似故山時¶
　　　寄穆生景脩¶
蹉跎原是漢諸生載筆今来客兩京故國青山空積夢¶
舊遊白社總闗情雲邊樹木隂晴色天際河流日夜聲¶
一片離心同落葉何由飄到粤王城¶
　　　和黄典籍早秋感懐¶
門掩髙梧近御溝西山長對此心幽宦情况值黄花晚¶
<pb:KR4h0117_WYG_355-13a>¶
客思偏驚白鴈秋咫尺月明千里隔一丘雲卧㡬時休¶
詞垣青眼如君少遥寄新詩愧莫酬¶
　　　送江贊府之官太平¶
江南文獻擅家聲儒雅今来見魯生百里封侯新佐治¶
㡬年郎署舊沾榮江開一鏡迎仙棹橋落雙虹跨縣城¶
却憶𤣥暉多藻句令人送别有餘情¶
　　　挽劉侍郎季箎¶
浮雲富貴百篇詩銀漢清泠曉映池長嘆浮丘春夢覺¶
<pb:KR4h0117_WYG_355-13b>¶
何堪藏壑夜舟移升沈總付龍盤鏡事業空垂馬鬛碑¶
欲繡平原那可作黄金不用買新絲¶
　　　送建寧府副綱還開元¶
滄洲何處是神山支遁幽棲景象寛海日龍宫三島近¶
松濤溪雨半空寒不辭錫杖清遊逺為際人天勝㑹難¶
此日承恩遥返舄懸知雲鶴候林巒¶
　　寄羅宗讓¶
十載驅馳向兩京蹉跎衰病竟何成青雲髙興思前日¶
<pb:KR4h0117_WYG_355-14a>¶
黄巻孤心愧後生羨爾文雄能獨步豁予交好更多情¶
尺書欲寄題頻懶目斷江鴻天外横¶
　　　題張御史山水圖¶
宦遊山水總闗情却憶丹霞是故城雲母流香春島霽¶
芙蓉削翠晚峯晴書窗海色看雲起琴逕桐華愛月明¶
㡬度披圖結遥想烏臺霜曉賦初成¶
　　　寄侄達望¶
阿買今稱五馬良弱齡揮翰藻凝香三竒何處尋珠樹¶
<pb:KR4h0117_WYG_355-14b>¶
㡬夜含情夢草堂汝健步須淩汗漫吾衰心已半滄浪¶
霜天角裏梅吹盡片片遥飛别思長¶
　　　鳬山别業¶
九華勝處是鳬山山下林扉日不闗岐路緇塵春夢逺¶
石田芝草晚心閒孤琴曾取花前醉雙屐應從竹外還¶
玉署故人無限意丹青遥寄翠㣲間¶
　　　題龍江佳趣¶
江上薰風晝倚欄歸心江漲共漫漫雲邊濕草三山暝¶
<pb:KR4h0117_WYG_355-15a>¶
雨外飛濤六月寒錦纜牙檣驚鷺起朱簾綉户映花看¶
相逢琥珀千鍾醉誰論華簪與鶡冠¶
　　　羅氏叔侄三人同赴春闈宗本中進士榮歸阮¶
　　　　子繹出分教肇慶紋留太學予賦此以送之¶
　　　　兼懐其兄宗讓兄弟昆季交游之情畧見焉¶
金臺栁緑識春歸三月猶寒未換衣欲醉離顔輕魯酒¶
强摛愁賦向斜暉元方相憶懸銀漢阿阮孤棲寄虎闈¶
别後月明池上草懐君雙玉照人輝¶
<pb:KR4h0117_WYG_355-15b>¶
　　　玉堂退食兀坐匏居屬羅從思肇慶之行過予¶
　　　　告别有懐楊廣文九齡先生口占奉寄情悉¶
　　　　于辭¶
京華載筆喜逢春每見鶯花憶故人滄海宦情孤鶴逺¶
青氊詩興數篇新隨羣匏落慙明世抱病踈慵笑此身¶
莫道煙波滯雙鯉龍門咫尺是通津¶
　　　白鴈¶
金河堤上羽毛分潔白應同鷗鷺羣横度晚空雲㸃㸃¶
<pb:KR4h0117_WYG_355-16a>¶
瑩涵曙月雪紛紛影従秋水沙頭沒聲向寒蘆花外聞¶
漢曲徒知異朱鴈那能傳札報明君¶
　　　和黄檢討夏日即事¶
涵江雲岫逗清暉久客應懐舊掩扉靜愛林僧留夜坐¶
醉邀詞客惜春歸文園卧病才偏藻魏闕多情夢豈稀¶
予亦支離同痼疾愁隨落葉向秋飛¶
　　　四明蔣端公陞湖廣僉憲過余告别余卧病不¶
　　　　能走餞口占以送¶
<pb:KR4h0117_WYG_355-16b>¶
遥辭鳳闕五雲端南郡分臺屬豸冠楓樹到淮秋葉早¶
江流入楚暮潮寒十年府署封章在千里湖山攬轡看¶
卧病思君無那别都門惆悵思漫漫¶
　　　後灣渡¶
清溪源發古靈山小渡縈迴出後灣竹徑暗通流水入¶
柴門常對落花闗清時利涉居人少白日空横野艇閒¶
記得舊遊曾買棹一篙春雨逐鷗還¶
　　　安徳泉¶
<pb:KR4h0117_WYG_355-17a>¶
日照飛流掛晚空匡廬瀑布宛相同輕煙暝處看將斷¶
落木寒邊聽不窮一派初如澄練合千尋直與大溪通¶
期君駐馬相摛翰莫羨銀河賦獨工¶
　　　宿延平城下¶
東南形勝據襟喉雄郡岧嶤峙上流逺火人家臨水夕¶
寒潭夜氣逼人秋雲流片月過山閣風帶殘更出戌樓¶
此地由来多勝覽謾將詞賦寫清遊¶
　　　别百戸朱克成¶
<pb:KR4h0117_WYG_355-17b>¶
霄漢年来寄此身承恩却許暫歸閩論詩最喜逢知己¶
對酒那堪别故人栁拂山城經暮雨花飛驛路值殘春¶
舊遊别後鰲峯月兩地相思夜夜心¶
　　　題畫山水¶
翠壁紅泉碧草晴看春載酒絶人行草𤣥應有棲遲客¶
鹿卧衡門晝不驚¶
　　　畫菊為周編修賦¶
采采金英白露團西風冷動一枝寒宦遊無復芳菲夢¶
<pb:KR4h0117_WYG_355-18a>¶
笑挹秋香畫裏看¶
　　　題畫扇寄言若表弟¶
萬斛雄文載短舟當年赤壁賦清遊丹崖不盡懐人想¶
白露空江寫斷秋¶
　　　山麓晴霞¶
鳳鰲深處列仙家巖雨新晴散曉霞二十年前晞髪夢¶
蒼蒼還繞緑蘿花¶
　　　龍津春水¶
<pb:KR4h0117_WYG_355-18b>¶
何年神劍逐龍飛流水仙源去路微却憶扁舟乗醉泛¶
桃花吹雨滿春衣¶
　　　題羅汝文畫山水¶
十里雲屏枕黛流史溪山水憶曾遊煙霞謾寄滄洲趣¶
萬壑春聲入棹謳¶
　　　寄心印上人¶
北遊杖錫喜雙飛在世諸天諦日輝近學孤雲慵出岫¶
曇花香雨滿春衣¶
<pb:KR4h0117_WYG_355-19a>¶
　　　夜泊小蒻舟中¶
夢醒南風溪上舟草香月色帶溪流清臞不耐吟䰟怯¶
誤記空簾半夜秋¶
　¶
　¶
　¶
　¶
　¶
<pb:KR4h0117_WYG_355-19b>¶
　¶
　¶
　¶
　¶
　¶
　¶
　¶
　石倉歴代詩選巻三百五十五¶
