# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.300535
#+PROPERTY: ID KR4h0117
#+PROPERTY: BASEEDITION WYG 
#+PROPERTY: JUAN 卷三百二十一上
<pb:KR4h0117_WYG_321-1a>¶
欽定四庫全書¶
　石倉歴代詩選巻三百二十一上¶
　　　　　　　　　　　　明　曹學佺　編¶
　明詩初集四十一上¶
　　黄淮¶
　　　采蓮曲¶
采蓮休采菱菱刺多傷手留取玉纎嬌為郎紉佩玖食¶
蓮去蓮心心苦難適口誰知苦心中能使根莖秀去年¶
<pb:KR4h0117_WYG_321-1b>¶
蓮始衰今年花滿池妾貎宜不宜妾心長自持¶
　　　擬古¶
寳劍埋豐城斕斑土花碧飛精上燭天紅光千萬尺森¶
然叢棘中一朝遇卓識出匣解飛騰神變良叵測借問¶
以何如物理有恒則¶
寅賓啟東作品彚咸昭蘇寒谷有冰條萌蘖何當敷所¶
處第既偏造化功自殊回也陋巷士傅説版築徒窮逹¶
安所遇名與天壤俱¶
<pb:KR4h0117_WYG_321-2a>¶
涼颷振林薄淅淅吹我裳素顔日凋謝緇鬢颯以霜褰¶
衣步前除沉憂迫中膓飢鷹翻辟鞲老馬悲道傍逖矣¶
支遁叟懐哉田子方¶
冶銅鑄明鏡棄置生埃塵驅車陟逺道顛覆摧雙輪鏡¶
塵尚可拭輪摧尚可易逝水日東流頺陽向西夕懐哉¶
起遐心彈我牀頭琴¶
　　　雜詩¶
房宿孕神駒飛騰出西極紫電掣寒雲汗溝赫流赤歴¶
<pb:KR4h0117_WYG_321-2b>¶
塊蹔一蹶窮年困輿櫪莝秣不充飢逸氣那能抑瑶池¶
春水波清渭烟草碧顧影舊長鳴浩蕩惟所適¶
　　　又¶
蒿蓬相因依飄飄逐風起風力有時息零落在泥滓蘭¶
蕙幽且清揚輝被芳沚白露凝為霜華葉亦披靡蒿蓬¶
何足歎嘅此蕙與蘭蘭衰有餘馥猶足奉君歡¶
　　　又¶
事夫移所天結髪願終老朝花未改容零落同秋草涕¶
<pb:KR4h0117_WYG_321-3a>¶
泗沾衣巾沉思惄如擣妾有明月珠朝夕置懐抱慮恐¶
生埃塵拂拭常自&KR0854;安得懸君軒照君即逺道¶
　　　雜咏¶
汎汎湖中水盈盈水上蘋霖雨激頽波驚風蕩其根華¶
葉半摧靡猶能播清芬惜哉無輕舟采掇及芳辰可以¶
供祀事可以薦嘉賓堇荼美如飴蠲潔非所珍¶
　　　其二¶
孤竹颭回風偃仆困泥潦屈節交枝柯虚心長自好美¶
<pb:KR4h0117_WYG_321-3b>¶
人隔河洲河水漫浩浩褰裳不能涉顧望傷懐抱卉物¶
雖甚㣲生意非草草煦嫗待春陽翹然起桔槁¶
　　　懐知已¶
蒲葦滿方澤林霏凝夕隂中有孤飛鴻嗷嗷吐哀音隨¶
風入人耳悽愴傷我心矻矻窮旦暮離思誰能任自非¶
乏儔侣勢異升與沉清論久不接何由豁塵襟寄言暇¶
豫者勿疑朋盍簪¶
　　　圜扉燕¶
<pb:KR4h0117_WYG_321-4a>¶
烏衣翩翩刷毛羽年年愛逐東風起結巢偏向王謝家¶
錦雲作隊烟花裏翠幙凝春睡正酣梁間交語何喃喃¶
曉起多應厭喧聒當軒不肯收朱簾往來無計入華屋¶
誤向圜扉尋止宿圜扉塵吟風日淒相呼相顧驚且疑¶
經營何處&KR1335;香泥不入愁門傳世俗愁人便欲從爾卜¶
無端浪蝶與狂蜂也向簷前弄晩風¶
　　　墻外栁¶
墻外誰家春滿林緑楊萬縷揺晴隂風花散亂自來去¶
<pb:KR4h0117_WYG_321-4b>¶
作意攪亂愁人心豈不見㶚陵橋東二三月好枝早被¶
行人折又不見吳隄草荒秋露涼柘條空抱蟬聲咽愁¶
人愁劇心不移年年長與東風期¶
　　　栁絲長¶
栁絲長揺春愁春愁萬縷多如織容華銷鑠應難留江¶
南春正好東風弄和柔紛紛綺羅子往來陌上頭栁絲¶
綰作同心結迴嚬索笑爭嬌羞誰知同心亦易解盤旋¶
百結空綢繆離亭二三月行人送離别驪駒曲未終柔¶
<pb:KR4h0117_WYG_321-5a>¶
絲已先折行人一去歸不歸執手相看那忍訣縱使栁¶
絲千萬丈折來難繫愁腸絶我與韶華情更慳十年頓¶
足圜扉間時向墻頭看栁色有手欲折何由攀一心願¶
作雙飛燕還作春風舊庭院飛飛不離栁絲旁却笑離¶
人空斷腸¶
　　　立秋¶
久困炎蒸苦忻聞報早秋斗杓方右指大火已西流班¶
扇行當棄南冠尚未投有懐如宋玉搔首不勝愁¶
<pb:KR4h0117_WYG_321-5b>¶
　　　秋熱¶
入秋旬日後餘熱尚慿陵病體何時減愁懐此日増渇¶
思金碗薦清愛玉壺冰便欲凌風去羈留愧未能¶
　　　丙申初度日承諸知已設酒殽相慰詩以謝之¶
忽忽逢初度南冠慘别魂親庭勞逺望客計向誰論力¶
疾裁詩句攒眉對酒樽何時恩詔下春意滿乾坤¶
　　　除夕¶
羲馭無停䇿流光日夜催臈隨寒漏盡春逐曉鐘來爆¶
<pb:KR4h0117_WYG_321-6a>¶
竹傳餘響屠蘇憶舊醅相看不成寐寂寞擁寒灰¶
　　　回南京經古城¶
祠廟臨江渚人家雜棗林霜輕冬尚煖水濶晝多隂客¶
路驚衰鬢歸舟愜素心從今各努力那使别愁侵¶
　　　暮春¶
淑氣届清和春遊興已過草晴香霧合花盡緑隂多事¶
業孤衷在年華兩鬢皤還期解羈紲紫陌笑聫珂¶
　　　雨後聞蛙聲擬賦詩壇一律¶
<pb:KR4h0117_WYG_321-6b>¶
形勢依山澤詩壇屢效竒池蛙喧鼓吹園茗展槍旗花¶
底蜂衙集槐隂蟻陳移有時酣自戰不許寸兵持¶
　　　乙未暮秋述懐呈諸同志¶
忽忽流光九月初南冠又是一年餘㝠鴻何事罹魚網¶
羸馬猶存駕鼓車砧杵淒涼寒信早風霜揺落栁條疎¶
不縁知已能相慰對景能無嘆索居¶
　　　夜夢二親¶
雙親鬢髪久成絲千里闗河入夢思愛日瞻雲情罔極¶
<pb:KR4h0117_WYG_321-7a>¶
下機投杼事堪悲風回過雁鄉書斷月滿圜扉夜漏遲¶
臣子立身忠與孝不才深愧負明時¶
　　　憶院中竹¶
一别詞垣數月餘娟娟修竹近何如夢魂還憶林間醉¶
詩句誰能節下書翠色凝烟春院寂清隂籠月夜窗虚¶
邇來渇想平安報鴻雁無情音信疎¶
　　　丙申正旦¶
青陽肇序際亨期民物熈然仰徳輝豈謂淳于猶繫獄¶
<pb:KR4h0117_WYG_321-7b>¶
應憐伯玉已知非九重天闕瞻思切萬里親庭定省違¶
忠孝兩情何日遂鏡中殊覺二毛稀¶
　　　詠雪¶
慿夷剪水作冰花幻出人間富貴家簷溜凝寒珠錯落¶
庭柯壓翠玉交加梁園賦就歡何劇剡曲舟回興可誇¶
安得登樓窮望眼乾坤一色瑩無瑕¶
　　　早過直沽¶
孤城近海曉光遲遥認歸程望不迷潮水分流船上下¶
<pb:KR4h0117_WYG_321-8a>¶
人家相對岸東西市聲喧襍商人集野色荒凉雁影低¶
猶記前年留飲處菊花盈帽賦新題¶
　　　秋暮書懐¶
極目闗山㡬夕陽况逢秋暮轉淒涼愁思竹葉浮鸚鵡¶
寒覔蘆花當鷫鸘報主志存龜左顧思親心逐雁南翔¶
折筳擬卜餘生事只恐靈氛也斷腸¶
　　　和友人九日感舊詩¶
謫仙胸次清無邉尋常賦詩如湧泉葛巾自漉槽下酒¶
<pb:KR4h0117_WYG_321-8b>¶
綸竿晴釣槎頭鯿江楓染霜錦為幄塞雁書空雲作箋¶
客中對景良自慰何用感昔悲暮年¶
　　　已亥人日¶
纔入新春晝漏長熈然萬象媚春陽俗傳七日為人日¶
身在他鄉憶故鄉風色漸催花信至栁條輕浥雨痕香¶
慿誰挽却甌江水散作流波洗别腸¶
　　　辛丑九日¶
㡬年重九愁中過不似今年思轉愁南浦雲迷鴻雁字¶
<pb:KR4h0117_WYG_321-9a>¶
故園霜冷菊花秋綸音已喜覃恩澤涸鮒誰憐久滯留¶
破帽不禁風色𦂳却嫌蓬鬢日颼颼¶
　　　自悼¶
生來志氣薄雲浮七尺微軀不自謀抱戚噬臍應已晩¶
沉酣濡首亦堪羞花間朝露晞春日霜後陵苕怯素秋¶
老眼怕垂楊子淚且須含笑看吳鈎¶
　　　追和束里詩韻一絶¶
與子别來久相思日㡬回有時成邂逅多是夢中來¶
<pb:KR4h0117_WYG_321-9b>¶
　　　問菊¶
試問故園菊今年竟若何想經秋雨後零落舊枝柯¶
　　　重九前一日同儕者舉唐人况復明朝是嵗除¶
　　　　之句要余倣此賦之¶
夢回孤枕夜更長月轉西樓雁唳霜冷落不禁情思苦¶
明朝况復是重陽¶
　　　秋夜¶
掣鈴擊柝聲相亂擁被披衣夢未成月色相親如有意¶
<pb:KR4h0117_WYG_321-10a>¶
夜深猶向隙中明¶
　　　丙申南還舟發通州¶
官舸乗風五兩輕寒流泊岸浪花生張家灣上頻回首¶
記取南還第一程¶
　　　暮春¶
孤館淒凉客思淹忽聞春暮半開簾東風緑遍堦前草¶
何事偏教鬢雪添¶
　　　見花¶
<pb:KR4h0117_WYG_321-10b>¶
乞得花枝洒淚看滿懐愁緒萬千端故園亦自開桃李¶
門掩東風細雨寒¶
　¶
　¶
　¶
　¶
　¶
　石倉歴代詩選巻三百二十一上¶

#+PROPERTY: JUAN 卷三百二十一下
<pb:KR4h0117_WYG_321-11a>¶
欽定四庫全書¶
　石倉歴代詩選巻三百二十一下¶
　　　　　　　　　　　　明　曹學佺　編¶
　明詩初集四十一下¶
　　程本立¶
　　　惜日短　嵗十二月二日同諸友訪環中老人於¶
　　　　西溪隠居遂命題各賦一篇¶
我志在千古此生無百年百年亦苦短白日如奔川光¶
<pb:KR4h0117_WYG_321-11b>¶
隂旦復旦把鏡心茫然歴看古賢傑勲業照簡編安能¶
不努力坐待雪盈顛羲和駕大龍為我遲遲鞭¶
　　　春宴分韻得塘字¶
夜雨不濕泥曉雲低度墻嚶嚶鳥求友我情曷能忘蔡¶
氏雅敬客羣賢集中堂及兹春節宴所欣在餘芳長吟¶
何紆徐短歌或慨慷從來文字交豈徒弄杯觴華風蕩¶
碧草緑水汎迴塘嗟哉詠歸樂孰與曽㸃狂¶
　　　雪佛碑¶
<pb:KR4h0117_WYG_321-12a>¶
天花隂墜空平地忽三尺異哉西方神現此水精域胎¶
非託摩耶意叵勞刻畫乃瞻白玉相安用黄金飾一洗¶
熱惱心悉依清淨力紅日起扶桑終焉化無跡其無本¶
非空其有亦非色君看東逝波滄海不可測我來鳳凰¶
溪古寺久荆棘摩挲雪佛碑碑斷字莫識金石亦已壊¶
况非金石質萬事等幻影感之三歎息¶
　　　贈商濳戴珪¶
釣澤可物色力田亦名科疇云山林士不為漢網羅有¶
<pb:KR4h0117_WYG_321-12b>¶
客善沈晦古鏡垢弗磨行貨區寰中逺遊笑且歌驅車¶
太行坂捩柁楊子渦雪濤接溟涬空翠亘嵯峨險途亦¶
良苦勝覽不既多治生各有術藏器心靡他人疑望市¶
利爾自樂天和得酤百錢酒輙使兩頰酡乾坤一睥睨¶
萬物如爾何我昔岩壑居幽期結雲蘿今悲白黒染豈¶
幸青紫拖夷門宫舎冷愧爾頻來過將詩勿浪傳為我¶
自吟哦¶
　　　發鄭州¶
<pb:KR4h0117_WYG_321-13a>¶
駕轅指嵩洛發軔涉京須兩厓忽劖削一徑中縈紆氊¶
帷命低褰雨雪恐霑濡端居豈不樂顧乃興嘆吁僕夫¶
盡徒跣軌轍多泥塗仁者念同胞飢寒切吾軀行行敢¶
中止戒之以徐驅¶
　　　過黒石渡¶
邙山障黄河洛水崩黒石方舟載車馬煙雨行人立我¶
昔將王命北渡祠河伯兹來復軺傳觀者笑曽識聖君¶
禹功齊神龜當復出¶
<pb:KR4h0117_WYG_321-13b>¶
　　　出洛陽城¶
輓輈上天津伊闕當我前連峰左右起奔走相後先古¶
來五嶽内嵩髙極中天儀刑正四表襟帶流三川河山¶
固王室豈直金城堅漢業此中興周都竟東遷壯遊快¶
一覽遺跡悲千年頽垣舊誰築野蔓栖朝煙¶
　　　齋宿皇陵夜起俟王駕¶
濟濟肅冠佩隠隠聆和鸞彤庭烱斜月松栢颯以寒神¶
山衛皇陵左右龍虎蟠孝思穆宸𠂻王心豈遑安秋嘗¶
<pb:KR4h0117_WYG_321-14a>¶
日維吉夙駕夜未䦨駿奔執籩豆臣亦備祠官所職在¶
誠恪匪曰盛容觀斯言告在列同心臭如蘭¶
　　　中都早行¶
雞鳴登前途白日未出海堠傍坐之久摶桑發光彩安¶
知雲霧起倐忽隂晴改我行正愁雨亟去復奚待此意¶
難重陳無由訴真宰¶
　　　過池河驛¶
蕭蕭牧鳴馬轔轔輓征車人生各有役我何念安居東¶
<pb:KR4h0117_WYG_321-14b>¶
岡上初日霧暗未光舒依依見亭堠曖曖經村墟我足¶
日以趼我僕日以痡自非得神仙豈免勞形軀¶
　　　惠雲塔¶
老禪西來兠率宫金曇舎利開芙蓉平地起作寳光相¶
七級上凌天九重摩尼頂珠現穹碧丹霞掩映雞足峰¶
八牕玲瓏懸皎月層欄翠滑扶神龍我欲乗虚求帝釋¶
雲梯高峻紅塵隔簷鈴停語寂籟冷白鶴飛下蒼煙夕¶
　　　題竹石小畵¶
<pb:KR4h0117_WYG_321-15a>¶
玉堂仙人松雪公寫竹正似石室翁雲林道人雖後出¶
往往落筆生秋風吳人好書仍好畵百年遺墨千金價¶
比來何處得此圖松雪雲林此其亞娟娟嫩玉纔數莖¶
煙梢雨葉縱復横洞庭寒骨沈水底鐵索下取蛟龍争¶
却憶江南舊池館筆牀棋局何蕭散一行作吏事便廢¶
十年不歸夢欲斷松雪子孫今幾人雲林弟子誰逼真¶
得歸故鄉倘相覓竹枝掛我頭上巾¶
　　　楊花曲次友人韻¶
<pb:KR4h0117_WYG_321-15b>¶
君不見陳宫美人張麗華春情輕薄似楊花兵塵吹入¶
景陽井荒城老樹啼寒鴉又不見隋堤一千三百里煬¶
帝龍船壓春水錦帆飛不到天涯腥風戰血楊花裏噫¶
嘘唏陳與隋山川雖是國巳非年年三月楊花飛江南¶
江北啼子規¶
　　　合州¶
合州樓前江水合合州樓外青山匝倚樓西望雨溟溟¶
順水舟來飛兩楫閬川山水天下稀不如合州可忘歸¶
<pb:KR4h0117_WYG_321-16a>¶
街頭彷彿吳門市人家瓦屋白板扉買魚沽酒醉今夕¶
相逢誰是吳門客雞鳴風雨夢初醒隣機軋軋村舂急¶
　　　銅梁縣¶
銅梁縣庭公事少銅梁縣市官橋小上山下山石作街¶
街南街北人家好人家好農不好商婚男嫁女不出鄉¶
香芹煮羹飯有稻木綿紡絲衣有裳陳郎邀我青樽滿¶
情多已覺迴鞭懶酒酣欲寫銅梁歌百錢買筆紫羅管¶
　　　浴鳳沼¶
<pb:KR4h0117_WYG_321-16b>¶
鳳鳥從何來來止桐溪傍錦毛濯春雨綵翮晞朝陽蘋¶
藻動浮彩蘭芷吹幽香鳳去今不返空餘鷗鷺行¶
　　　桐溪¶
梧桐䕃清溪溪水波粼粼上有五色鳥下有黄金鱗秋¶
雨洗白石春風生綠蘋願學羊裘子時來垂釣緍¶
　　　横湖¶
横湖如匹練風景此中稀日暖赤鱗躍天晴白鳥飛寒¶
松蟠石岸春水没苔磯幾度斜陽晚漁舟渡口歸¶
<pb:KR4h0117_WYG_321-17a>¶
　　　東山¶
陟彼東土山惘然思謝安草露濕我衣海日升岩巒愧¶
無如花妓醉舞追前歡飄飄谷風來吹墮頭上冠¶
　　　題李典儀雲東巻¶
母老今猶健兒行久不歸一官淹白首萬里夢斑衣越¶
郡東溟濶秦闗西日微只將雙涙眼日日看雲飛¶
　　　許州東屯雜詩¶
東屯歸欲晚西澗立多時病眼青山怪幽情白鳥知十¶
<pb:KR4h0117_WYG_321-17b>¶
年無舊業九日有新詩採得籬根菊馨香好遺誰¶
　　　其二¶
丘園莽蕭瑟客子暮徘徊山是鈞州起河從鄭邑來衣¶
冠餘古墓歌舞只荒臺野哭誰家婦秋聲助爾哀¶
　　　其三¶
徑捷車行少溪深馬渡遲地臨長社邑民指太丘祠所¶
厯多懐古余生豈好詩據鞍欲吟嘯風雨忽凄其¶
　　　季子奉祠浚井得奇石三輟一以贈長史張均¶
<pb:KR4h0117_WYG_321-18a>¶
　　　　倡和有作次韻¶
偶從深井得元是太湖來艮嶽無仙仗昆明有劫灰忠¶
臣厲齒泣征婦望夫回不勝懷古意㸃筆賦崔嵬¶
　　　過呈貢縣¶
馬頭呀海口鼇背䇄雲根雁塔城南寺漁家水北村天¶
朝無外國地氣近中原願易伽宗部居官長子孫¶
　　　晩至晉寧州¶
落日孤城小輕烟一水斜青山䝉氏嶮綠樹僰人家絶¶
<pb:KR4h0117_WYG_321-18b>¶
塞無來雁荒城有噪鴉多情此州尹勸酒説京華¶
　　　觀梅分韻得枝字¶
只道花如雪如何鬢亦絲客中今日臘眼底去年枝地¶
暖春歸早江寒月出遲詩情似何遜惆悵立多時¶
　　　送景德輝教授歸越中¶
斗酒都門別孤帆水驛飛青雲諸老盡白髮幾人歸風¶
雨魚羹飯烟霞鶴氅衣溪山無限意予亦夢柴扉¶
　　　又得永字¶
<pb:KR4h0117_WYG_321-19a>¶
秋風絡緯啼金井月色樓䑓漏聲靜美人遠在天一方¶
何以慰我心耿耿玉關不夜嫦娥老銀漢欲冰河鼓冷¶
强把相思托鳳簫小階吹轉梧桐影¶
　　　京索道中¶
路從京索上坡陀于此勞人感慨多徒割鴻溝分楚漢¶
終歸龍凖一山河大風沛邑臺中筑半夜虞姬帳底歌¶
千載興亡俱寂寞羣山起伏自嵯峨¶
　　　為黄伯昂題君山別業畵巻¶
<pb:KR4h0117_WYG_321-19b>¶
畵圖林壑起雲烟使者高懷寄静便背郭真成浣花屋¶
看山如坐洞庭船柴門黄葉鄰僧掃石徑蒼苔野鹿眠¶
如此故巢勞逺憶只應頭白是歸年¶
　　　栢峰為希仙道士作¶
何處仙家紫翠房一峯烟雨栢蒼蒼羊眠白石雲根爛¶
麝過青苔雨氣香羽節凌風天入籟綵囊乘露玉為漿¶
頭顱我巳將華髮便欲傳君却老方¶
　　　乳石詩(并序/)¶
<pb:KR4h0117_WYG_321-20a>¶
　　象賢奉常得異石于演樂堂典寶周翁識之云道¶
　　州乳石也奉常欣然以詩見遺余嘗怪李翰林集¶
　　有云荆州玉泉山多乳窟中有白蝙蝠飲乳水而長¶
　　生其大如鴉典寶荆湘人欲一問之未暇也今以道¶
　　州乳石言之則荆州乳窟可知矣然又聞王烈入¶
　　山得石髓青泥流出隨手堅凝氣味如秔飯按仙經¶
　　云服之夀齊天地竊謂髓之與乳皆石之脂也髓其¶
　　凝者乳其液者乎服髓者夀則蝙蝠飲乳而不死亦¶
<pb:KR4h0117_WYG_321-20b>¶
　　無足怪矣獨未知遯世長往之徒亦有服乳而長生¶
　　者乎因賦詩答奉常并呈長史公且欲質諸典寶翁也¶
聞道山中乳窟多乳泉流出石為窠洞門到夜飛蝙蝠¶
驛路何年載槖駝野色忽看新㟝嶁水痕猶認舊旋渦¶
豈無青髓香如飯老我黄塵奈爾何¶
　　　寄題嚴氏蒼雲樓¶
　　嚴氏子陵後也今居上虞山中樓名葢取范文正¶
　　公雲山蒼蒼之句云¶
<pb:KR4h0117_WYG_321-21a>¶
嚴陵灘下水潺潺千載髙名宇宙間風節最稱東漢士¶
子孫猶隱上虞山滄江烟雨羣鷗没落日雲霄一鳥還¶
好倚樓居同極目久淹官署獨何顔¶
　　　送洧川吕主簿被薦赴京師¶
儒生有䇿致時康送子城南別意長四十脫身辭簿尉¶
九重虚巳問賢良輿杠往往農功後桑柘隂隂官路傍¶
洧上曽過見佳政于今父老不能忘¶
　　　次韻貝原翬留別¶
<pb:KR4h0117_WYG_321-21b>¶
　　原翬鄉先生貝廷珍仲子也兄弟五人三人出仕¶
　　兄原憲都府經歴弟季翔楚府紀善而原翬今宰¶
　　武安邑以考滿赴京師相見于大梁因賦詩留别¶
客裏逢君説故鄉留連樽酒過斜陽漢時循吏稱三異¶
馬氏佳兒識五常老去只驚搔髩短醉來那覺放歌長¶
明朝相送城南路記取槐隂四月凉¶
　　　其二¶
五年官舍汴州城一見鄉人倍愴情賴有寒氊留客坐¶
<pb:KR4h0117_WYG_321-22a>¶
可無春釀與君傾北來山水登臨倦南去音書感慨并¶
何日吳松江上住兩簑烟雨約舟横¶
　　　過五河縣¶
龍窩驛近鼓聲催轉柁傾帆沙岸隈共指深淵最空洞¶
豈無神物待雲雷風晴楊栁如看畵水綠蒲萄始潑醅¶
浩蕩好逢春色裏詩成南雁忽飛回¶
　　　鳳陽東關¶
東關發船烟霞開城郭山川何壯哉長淮千里出桐栢¶
<pb:KR4h0117_WYG_321-22b>¶
慶雲五色近蓬萊漢廷書生有賈董梁園詞客皆鄒枚¶
自嘆無才日樗散金門退食尚遲廻¶
　　　髙郵夜泊¶
城樓月色見觚稜城下官河夜欲冰返照疎林皆野燒¶
殘星別浦是船燈腐儒食禄曽無補倦客思家已不勝¶
春雨五湖烟水濶荷簑歸去下魚罾¶
　　　和張德麟紀善初度韻¶
東風驛騎始南還晩興留人食尚寒泰華黄河觀未了¶
<pb:KR4h0117_WYG_321-23a>¶
陽春白雪和皆難山香舞處花如雨海月飛來玉作盤¶
但願此身俱老健年年此日共清歡¶
　　　送王幼度待制致仕歸大梁應教¶
簮筆三年直禁坡揚舲一日上淮河歸來疏傅黄金重¶
老去申生白髮多野陌早花纔㸃綴官亭新栁已婆娑¶
梁園到日春如海兒子將軍奈樂何¶
　　　贈莊浪王鎮撫¶
左陳書史右弓刀誰道邊城軍務勞萬馬秋風肥苜蓿¶
<pb:KR4h0117_WYG_321-23b>¶
一䲭春水醉蒲萄山山部落西戎靜夜夜旌旗北斗高¶
正是太平無事日不妨詩態憶吾曹¶
　　　入益門¶
蜀關秦嶺路初分疊嶂層厓日易曛飛棧下臨千尺磵¶
行人上惹半山雲髙堂煙霧曽貪畵險道風湍却厭聞¶
萬里敢辭筋力盡捐軀未足報吾君¶
　　　嵩盟九日次井泉百户韻¶
天涯九日一登樓應是黄花笑白頭脱㡌不妨同醉倒¶
<pb:KR4h0117_WYG_321-24a>¶
拂衣安得便歸休山盤晴谷深藏寺水縮寒溪淺露洲¶
上馬荒城向昏黑休教鼓角起邊愁¶
　　　送魚課司使霍思誠赴京師¶
三年官守滯蠻荒萬里羇魂度太行居有馬韀留客坐¶
食無魚鮓寄親嘗晴天梅樹常含霧臘月山花不受霜¶
辭滿得歸人共樂將詩送別意茫茫¶
　　　題滇陽小景送雲南通守朱紹祖考滿赴京師¶
城南城北作春遊父老逢人説郡侯田野只今無外事¶
<pb:KR4h0117_WYG_321-24b>¶
衣冠何地不中州馬頭紅雨花將盡海子白雲山欲浮¶
昨日新知今日別可堪東望獨憑樓¶
　　　滇陽二月&KR0902;粟花盛開皆千葉紅者紫者白者¶
　　　　微紅者半紅者傳粉而紅者白膚而綘唇者¶
　　　　丹衣而素純者殷如染茜者一種而具數色¶
　　　　絶䫫麗春譜之所云¶
鄯闡東風不作寒米囊花似夢中看珊瑚舊是王孫玦¶
瑪瑙猶疑内府盤嘶過驊騮金匼匝飛來蛺蝶玉䦨干¶
<pb:KR4h0117_WYG_321-25a>¶
瘴烟窟裏身今老春事傷心思萬端¶
　　　昆明池¶
昆明海水不成潮一鏡涵空山影揺明月碧鷄飛夜夜¶
白雲蒼狗變朝朝登臨未必南荒惡瞻戀其如北極遙¶
汀草汀花自春色無人同放木蘭橈¶
　　　晚至安寧¶
連然驛路馬曽諳落日行人思不堪地極九州銅柱北¶
山蟠六詔鐵橋南湯池水底皆陰火鹽井烟中半夕嵐¶
<pb:KR4h0117_WYG_321-25b>¶
廻首蓬萊天萬里忍教塵髩白毿毿¶
　　　自姚安出普淜¶
層關飛鞚出寒雲萬木歸鴉亂夕曛山自蜻蛉川口合¶
路從鸚鵡嶺西分道傍築室新成市塞上屯田久駐軍¶
逺客誰無鄉土念悲笳吹動不堪聞¶
　　　過小雲南¶
眼明百里眺晴川洗我悲辛一逈然山氣成雲無五色¶
石光如鏡有千年荷戈戍士終懷土賣劒居民盡力田¶
<pb:KR4h0117_WYG_321-26a>¶
自古華夷歸混一今人未必重開邊¶
　　　過趙州¶
青山環抱水爭流行盡雲州入趙州四野耕耘多樂嵗¶
諸蕃出候不防秋過橋花竹前村近入谷松蘿小寺幽¶
妻子誰能免相憶他鄊雖好莫淹留¶
　　　鄧州驛¶
平岡走馬神摩洞荒驛聞雞鄧睒川丹壑洩雲朝翳日¶
玉泉陰火夜生烟一年殘歴愁來簡萬里新詩老去編¶
<pb:KR4h0117_WYG_321-26b>¶
山水不殊人事異中原歸計正茫然¶
　　　鶴慶驛㑹吳人馮廣文閩人林税使¶
馬啼蹴徧陰厓雪直向居庸塞外行日落忽聞牛背笛¶
川平始見鶴州城秋風千里蓴絲滑暑雨三山荔子生¶
遷客相逢話鄉土天涯何限未歸情¶
　　　陪臨安府官僚遊龍潭¶
臨安山水似江南天氣况當三月三往往揮毫逢鶴埜¶
行行騎馬過龍潭載歌白雪誰能和試飲清泉亦不貪¶
<pb:KR4h0117_WYG_321-27a>¶
記取人家畵欄曲桃花一樹倚春酣¶
　　　登雲南城樓¶
漢武開邊事可稽滇池逺在夜郎西已聞郊廟歌朱雁¶
復道山川蘸碧鷄王業無如今日盛才名孰與古人齊¶
自慚作賦非司馬萬里登髙意欲迷¶
　　　題三餘齋巻送錢椽還鄉¶
白門送客日已斜車馬塞路風吹沙金印何須大如斗¶
錦城不如早還家雨夜空庭惟木葉雪晴深谷有梅花¶
<pb:KR4h0117_WYG_321-27b>¶
三餘齋中自足樂閉户讀書雙髩華¶
　　　送教授致仕歸金華¶
六十看山眼未昬草堂歸去卧烟村朝廷已許乞骸骨¶
衣食未須憂子孫上馬天風吹蓆㡌落帆江月到柴門¶
羹芹炙背區區意他日難忘獻至尊¶
　　　送終南道士還山¶
脱履都門骨已仙山中故物尚依然寒牕火伏燒丹竈¶
暖谷烟生種玉田一馬㸔來齊萬物雙龍化去歴千年¶
<pb:KR4h0117_WYG_321-28a>¶
長生久視寧無訣安得從師老洞天¶
　　　題畫¶
瀑雪青天落松濤白日飛罷琴成獨賞得趣在忘機¶
　　　舟中雜興¶
蔡河百折到沙河沙河入淮風浪多使者官船夜須發¶
奈爾長淮風浪何¶
　　　又¶
十日舟行不見山沙河多似蔡河灣舟人忽報安豐近¶
<pb:KR4h0117_WYG_321-28b>¶
指㸃數峯烟雨間¶
　　　題山水釣漁小畵¶
人間萬事一絲輕江上數峯雙眼明老我不歸空看畵¶
秋風又到洛陽城¶
　　　題梨花錦鳩圖¶
萬花深處語黄鸝花底能無挾彈兒自在兩鳩春寂寂¶
一枝晴雪立多時¶
　　　題畵送人歸越中¶
<pb:KR4h0117_WYG_321-29a>¶
十年歸夢落滄波一日飛帆渡浙河指㸃南山最青處¶
故巢依舊白雲多¶
　　　楊州四絶¶
逺水疎星影動搖西風落木景蕭條傷心一片船頭月¶
猶照揚州廿四橋¶
　　　題子昂烟波歸興圖¶
此生只合住湖州罷得微官任白頭盡買太湖三萬頃¶
烟波隨處着漁舟¶
<pb:KR4h0117_WYG_321-29b>¶
　　　過澠池問路于一叟指邑西土丘曰路從此去¶
　　　　此地罷兵臺昔秦趙㑹盟處也詩以識之¶
青山四顧似環滁千載荒城百戰餘問路罷兵臺下去¶
邑人能説蘭相如¶
　　　華陰駐馬橋¶
絶谷層關路屈盤斜岡側嶂石巑岏今朝駐馬橋頭立¶
華嶽三峯正面看¶
　　　滇陽病起¶
<pb:KR4h0117_WYG_321-30a>¶
天涯病後命如絲豈復形容似舊時有客相辭汴州去¶
傳聞正恐到吾兒¶
　　　題山水小畫¶
太湖三萬六千頃七十二峯湖上山草閣酒醒風雨過¶
棹歌聲在水雲間¶
　　　題浦人畫梧桐竹石¶
錦石成山花滿川子孫一旦鬻平原疎篁古樹蒼厓雪¶
茒屋看來已百年¶
<pb:KR4h0117_WYG_321-30b>¶
　¶
　¶
　¶
　¶
　¶
　¶
　¶
　石倉厯代詩選巻三百二十一下¶
